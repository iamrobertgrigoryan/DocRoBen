access to classified information	– գաղտնի տեղեկություններ ստանալու իրավունք եւ հնարավորություն:
accidental attack	– չնախատեսված հարձակում – հարձակում, որը տեղի է ունենում առանց նախնական պլանավորման՝ որպես պատահական իրադարձության հետեւանք, ինչպես օրինակ տեխնիկական անսարքությունը, մարդու կողմից թույլ տրված սխալը կամ ստորադրյալի չարտոնված գործողությունը:
accountability	– գույքի, փաստաթղթերի կամ դրամական միջոցների ճշգրիտ հաշվառում տանելու իրավական պարտավորություն:
advance guard	– առաջապահ ջոկատ - հիմնական ուժերից առաջ ուղարկվող ջոկատ,  որի նպատակն է ապահովել հիմնական ուժերի անխափան առաջխաղացումը, պաշտպանել նրանց հանկարծակի հարձակումներից, վերացնել առաջխաղացման խոչընդոտները:
aerospace defense	– աերոտիեզերական պաշտպանություն - 1. պաշտպանական համակարգ, որի նպատակն է ոչնչացնել կամ չեզոքացնել հակառակորդի հարձակվող ինքնաթիռները կամ հրթիռները:  2. հասկացություն, որն իր մեջ ներառում է ռազմաօդային պաշտպանությունը, հակահրթիռային պաշտպանությունը եւ տիեզերական  պաշտպանությունը:
agent	– գործակալ - անձ, որն իրավասու է հայթայթել հետախուզական կամ հակահետախուզական տեղեկություններ:
agent authentication	– տեխնիկական աջակցություն գործակալին, որի նպատակն է վերջինիս ապահովել հանձնարարության կատարման համար անհրաժեշտ անձնական փաստաթղթերով, հանդերձանքով եւ սարքավորումներով:
agent net	– գործակալական ցանց - գաղտնի գործունեությամբ զբաղվող կազմակերպություն, որը գործում է գլխավոր գործակալի ղեկավարությամբ:
aggressor forces	– ագրեսոր ուժեր - զինված ուժեր, որոնք իրականացնում են ագրեսիվ ռազմական գործողություն:
airborne alert	– ռազմական ինքնաթիռների պատրաստության վիճակ, երբ սպառազինված ինքնաթիռները պատրաստ են անհապաղ թռիչքի:
air cartographic camera	– լուսանկարչական սարք, որն օժտված է ավիացիոն քարտեզագրման եւ չափագրման նպատակներով լուսանակարում կատարելու համար անհրաժեշտ կարողություններով:
air cartographic photography	– քարտեզագրման եւ չափագրման  նպատակներով իրականացվող ավիացիոն լուսանկարում:
air corridor	– օդային միջանցք -  օդային երթեւեկի սահմանափակ տարածությամբ ուղի, որը նախատեսված է յուրային ինքնաթիռների համար, նպատակ ունենալով նրանց զերծ պահել սեփական զինուժի գնդակոծումից:
air defense	– ռազմաօդային պաշտպանություն - պաշտպանական համակարգ, որի նպատակն է մթնոլորտում ոչնչացնել հակառակորդի հարձակվող ինքնաթիռները կամ հրթիռները, կամ չեզոքացնել ու նվազեցնել հակառակաորդի նման հարձակման արդյունավետությունը:  
air defense artillery	– զենիթային հրետանի - օդային թիրախների դեմ  գետնի վրայից պայքարելու համար հրետանի եւ սարքավորումներ:
airdrop	– օդանավի թռիչքում գտնվելու ընթացքում զինծառայողների կամ բեռների  պարաշյուտային վայրէջք:
air sovereignty	– ինքնիշխանություն օդային տարածքի նկատմամբ - պետության անքակտելի իրավունքը բացարձակ վերահսկողություն եւ իշխանություն իրականացնելու իր ցամաքային տարածքի վրա գտնվող օդային տարածության նկատմամբ:
air supremacy	– օդային գերակայություն - օդային տարածքի նկատմամբ այնպիսի ռազմական առավելություն, երբ հակառակորդի օդուժը ի վիճակի չէ իրականացնել արդյունավետ միջամտություն:
alliance	– դաշինք - երկու կամ ավելի պետությունների միջեւ հաստատված հարաբերություն, որը հիմնվում է պաշտոնական համաձայնագրի վրա եւ ծառայում է այդ պետությունների ընդհանուր շահերին:
alternate airfield	– պահեստային օդանավակայան - օդանավի թռիչքի պլանում նախատեսված հնարավոր վայրեջքի վայր, որը հանգամանքների փոփոխության դեպքում կարող է ծառայել որպես սկզբնապես ծրագրավորված օդանավակայանին փոխարինող վայր:  
annex	– հավելված - փաստաթուղթ, որը պարզաբանման կամ լրացուցիչ մանրամասներ տրամադրելու նպատակով կցվում է հրամանին կամ մեկ այլ փաստաթղթի:
antiarmor helicopter	– հակազրահային ուղղաթիռ, հակատանկային ուղղաթիռ – ուղղաթիռ, որը սպառազինված է գլխավորապես զրահապատ թիրախներ ոչնչացնելու համար:
antipersonnel mine	– հակահետեւակային բեկորային ական:
antitank mine	– հակատանկային ական:
antiterrorism	– հակաահաբեկչական գործունեություն - ռազմական եւ քաղաքացիական ուժերի պաշտպանական բնույթի միջոցառումներ, որոնք ուղղված են ահաբեկչական հարձակումից անձանց եւ գույքի խոցելիությունը բացառելուն կամ նվազեցնելուն:
appendix	– լրացում - փաստաթուղթ, որը պարզաբանման կամ լրացուցիչ մանրամասներ տրամադրելու նպատակով կցվում է հրամանի կամ մեկ այլ փաստաթղթի հավելվածին:
architecture	– որեւէ համակարգի կամ գործունեության տարրերի միջեւ հարաբերությունները պատկերող  հիմնակմախք կամ կառուցվածք:
area bombing	– տարածքի ռմբակոծում - այնպիսի թիրախի ռմբակոծում, որն իրենից ներկայացնում է լայնածավալ տարածք, այլ ոչ թե առանձին փոքր թիրախ:
area of responsibility	– պատասխանատվության տարածք - աշխարհագրական այն տարածքը, որի սահմաններում հրամանատարությունն իրավասու է պլանավորել եւ իրականացնել գործողություններ:
area oriented	– զինծառայողներ կամ ստորաբաժանումներ, որոնց կառուցվածքը, առաքելությունը, պատրաստվածությունը, հանդերձանքն ու սպառազինությունը համապատասխանեցված են որոշակի աշխարհագրական կամ ազգագրական տարածքում գործողություններ իրականացնելու խնդիրներին:
armed forces	–  պետության կամ պետությունների խմբի զինված ուժերը:
armistice	– զինադադար - հակամարտող ուժերի միջեւ կայացված համաձայնության հիման վրա պատերազմական գործողությունների կասեցումը կամ ժամանակավոր դադարեցումը:
arms control agreement	–  սպառազինությունների նկատմամբ վերահսկողության  միջոցառումների շուրջ երկու կամ ավելի պետությունների միջեւ կայացած համաձայնություն:
assault	– 1. հարձակման գագաթնակետը, որն ավարտվում է հակառակորդի հետ ձեռնամարտով: 2. Կարճատեւ, վճռական եւ լավ կազմակերպված հարձակում տեղական նշանակության խնդրի լուծման նպատակով: 
assault fire	–  1.հարձակվող զորամիավորման կողմից հակառակորդին մոտենալիս բացվող կրակ: 2. Հրետանու կողմից փոքր տիրույթում գտնվող ոչ մեծ թիրախների ոչնչացմանն ուղղված ճշգրիտ հրետակոծում: 
attack origin	–  1. այն վայրը կամ սկզբնաղբյուրը, որտեղից սկիզբ է առել  հարձակումը: 2. Հարձակումը նախաձեռնած պետությունը:
attack position	– հարձակվող զորամիավորման կողմից մարտական գործողությունից առաջ զբաղեցրած վերջին դիրքերը:
average speed	– միջին արագություն - զորամիավորման տեղաշարժման ողջ ընթացքի համար հաշվարկված` մեկ ժամում անցնելիք միջին տարածությունը, չհաշված նախատեսված կայանումները: 
aviation medicine	– բժշկության առանձին ոլորտ, որը զբաղվում է ռազմաօդային թռիչքներին վերաբերող կենսաբանական եւ հոգեբանական խնդիրներով: 
background radiation	–  միջուկային (կամ իոնացնող) ճառագայթում, որի աղբյուրը  մարդու մարմինն է եւ շրջակա տեղանքը:
back tell	– տեղեկությունների փոխանցումը վերադասից ստորադասին:
ballistic missile	– բալիստիկ հրթիռ - հրթիռային զինատեսակ, որը թռիչքի մեծ մասը կատարում է բալիստիկ հետագծով, այսինքն գտնվում է երկրից չկառավարվող թռիչքում: Անհրաժեշտ արագությունը եւ ուղղությունը հրթիռին հաղորդվում են թռիչքի սկզբնական մասում՝ ռեակտիվ շարժիչի միջոցով: Շարժիչի անջատվելուց հետո հրթիռի մարտագլխիկով մասը մինչեւ նշանակետ մնացած թռիչքը կատարում է բալիստիկ հետագծով: 
ballistic missile early warning system	– հակառակորդի միջմայրցամաքային բալիստիկ հրթիռների միջոցով հարձակման դեպքում վաղ նախազգուշացման եւ հրթիռների հայտնաբերման էլեկտրոնային համակարգ:
barrier	– արգելապատնեշ - խոչընդոտների համակարգված շարք, որը կիրառվում է հակառակորդի զորամիավորումների տեղաշարժերն ուղղորդելու, սահմանափակելու, ձգձգելու կամ դադարեցնելու եւ նրան մարդկային, նյութական կամ ժամանակի կորուստներ պատճառելու համար: Արգելապատնեշները կարող են լինել բնական, մարդկանց կողմից ստեղծված կամ երկուսի համադրությամբ:
base	– բազա - 1. վայր, որտեղից ղեկավարվում են ռազմական գործողությունները, կամ որտեղից տրամադրվում է գործողությունների համար անհրաժեշտ օժանդակությունը: 2. Ելակետային օդանավակայան կամ ելակետ վերադառնալու համար նախատեսված ինքնաթիռ:
base defense forces	– բազային կցված զինվորական ստորաբաժանումներ, որոնց գլխավոր խնդիրն է այդ բազայի պաշտպանությունն ու անվտանգության ապահովումը:
battle damage assessment	– զինված ուժի կիրառմամբ պատճառված վնասի գնահատում:
battlefield illumination	– մարտադաշտի լուսավորում արհեստական լույսով: 
battlefield surveillance	– մարտադաշտի համակարգված դիտարկում` տեղեկություններ եւ հետախուզական տվյալներ ստանալու նպատակով:
battle injury	– մարտի հետեւանքով զինծառայողներին հասցված վնասները եւ կորուստները:
battle management	— հրամանատարության կողմից տրված հրամանների ու ցուցումների հիման վրա իրականացվող մարտական գործողությունների կառավարում: 
battlespace	– մարտական գործողությունների տարածք - այն տեղանքը, գործոններն ու իրադրությունը, որոնց վերաբերյալ տվյալների ճիշտ գնահատումն անհրաժեշտ է արդյունավետ կերպով  զինված ուժի կիրառման, սեփական զորքի պատշաճ պաշտպանության կամ առաքելության հաջող իրականացման համար: 
bilateral infrastructure	– երկկողմանի ենթակառույց - ենթակառույց, որը վերաբերում է ՆԱՏՕ-ի անդամ երկու երկրների  եւ ֆինանսավորվում է երկկողմանի համաձայնագրի հիման վրա, օրինակ, երբ ՆԱՏՕ-ի անդամ մեկ երկրի տարածքում գտնվող օբյեկտը օգտագործվում է ՆԱՏՕ-ի մեկ այլ անդամի զինված ուժերի կողմից:
biographical intelligence	– կենսագրական հետախուզություն - հետախուզության բաղկացուցիչ մաս, որը զբաղվում է ընթացիկ կամ պոտենցիալ կարեւորություն ներկայացնող օտարերկրյա քաղաքացիներով:
black list	– «սեւ ցուցակ» - հակառակորդի կամ պոտենցիալ հակառակորդի հետ համագործակցողների, նրանց համակրողների, հակահետախուզության մարմինների կողմից որպես կասկածյալ դիտվող եւ անվտանգության համար վտանգ ներկայացնող այլ անձանց պաշտոնական ցուցակ:
black propaganda	– «սեւ պրոպագանդա»՝ պրոպագանդայի այն տարատեսակը, որը հակված է օգտագործելու ճշմարտության հետ կապ չունեցող աղբյուրներ:
blind transmission	– «կույր հաղորդում» - տեղեկության այնպիսի հաղորդում, երբ չի սպասվում այդ տեղեկության ընդունման մասին ստացողի հաստատումը:
blocking position	– արգելափակող դիրք - պաշտպանական այնպիսի դիրքավորում, որը հակառակորդին զրկում է որոշակի տարածք մուտք գործելու հնարավորությունից կամ խոչընդոտում է նրա զորաշարժը որոշակի ուղղությամբ:
blood chit	– զինծառայողների, սովորաբար օդաչուների մոտ գտնվող փոքրածավալ գրություն, որը բոլոր մարդկանց խնդրում է աջակցություն ցույց տալ այդ գրությունը կրող զինծառայողին: Գրությունը կարող է պարունակել նաեւ աջակցություն ցույց տված անձանց ուղղված դրամական կամ այլ պարգեւի խոստում:
booby trap	– ծուղակ-ական  - պայթուցիկ կամ այլ սարք կամ նյութ, որը վնասվածք հասցնելու նպատակով տեղադրված է առերեւույթ անվնաս թվացող առարկայի մեջ եւ գործի է դրվում այդ առարկան տեղաշարժելիս կամ նրա հետ սովորաբար անվտանգ եղող որեւէ գործողություն կատարելիս:
briefing	– խորհրդակցություն, ուր տրվում են հրահանգներ կամ տեղեկատվություն:
buddy-aid	— բժշկական ծառայությանը չպատկանող զինվորականի կողմից մեկ այլ անձի նկատմամբ իրկանացվող շտապ բուժօգնություն (առաջին օգնություն):
bug	– 1. քողարկված խոսափող կամ լսող սարք կամ գաղտնալսման այլ հարմարանք: 2. Գաղտնալսման միջոցի տեղադրում:
bugged	– սենյակ կամ այլ օբյեկտ, որը պարունակում է գաղտնալսման սարք:
burn notice	–  հետախուզական գործակալության կողմից այլ հատուկ ծառայությունների համար կատարվող իրազեկում, առ այն որ որեւէ անհատ կամ խմբավորում անվստահելի է: 
call fire	– յուրային ստորաբաժանումից ստացված խնդրանքի համաձայն հակառակորդի որոշակի թիրախի գնդակոծում: 
camouflage	– քողարկ - հակառակորդին շփոթեցնելու, ապակողմնորոշելու կամ նրանից խույս տալու նպատակով զինծառայողների, ռազմական օբյեկտների կամ դիրքերի վրա օգտագործվող արհեստական նյութեր:
camouflage detection photography	– քողարկի բացահայտման նպատակով կիրառվող լուսանկարչական հատուկ ժապավենով լուսանկարում:
campaign	– ռազմարշավ - որոշակի ժամանակահատվածում եւ տարածքում ռազմավարական կամ մարտավարական խնդիրներ լուծելուն ուղղված ծավալուն ռազմական գործողությունների փոխկապակցված շարք: 
campaign plan	– ռազմարշավի պլան - որոշակի ժամանակահատվածում եւ  տարածքում ռազմավարական կամ մարտավարական խնդիրներ լուծելուն ուղղված ծավալուն ռազմական գործողությունների փոխկապակցված շարքի իրագործման միացյալ պլան: 
canalize	– ուղղորդում - ռազմական գործողությունների սահմանափակումը նեղ տարածքագոտու շրջանակներում` օգտագործելով առկա արգելապատնեշները, կամ գնդակոծումն ու ռմբակոծումը:
cannibalize	– սարքավորման վերանորոգման նպատակով մեկ այլ սարքավորումից մասեր հանելը:  
capability	– կարողություն - որոշակի մարտական գործողություններ իրականացնելու ունակություն:
carpet bombing	– «գորգային ռմբակոծում» - մեծածավալ տարածքների համատարած ռմբակոծում: Կիրառվել է ԱՄՆ-ի ռազմաօդային ուժերի կողմից վիետնամական պատերազմի ընթացքում եւ Աֆղանստանում՝ 2001թ. հակաահաբեկչական գործողություններում:
casualty	– հակառակորդի գործողությունների հետեւանքով զոհված, վիրավորված, գերի ընկած կամ անհայտ բացակայող ճանաչված զինծառայող:
catalytic attack	– դրդիչ հարձակում - որեւէ պետության խարդավանքների միջոցով իրականացվող հարձակում, որի նպատակն է պատերազմ հրահրել խոշոր տերությունների միջեւ:
catastrophic event	– աղետալի իրադարձություն - բնական կամ արհեստածին միջադեպ, այդ թվում ահաբեկչական ակտ, որի հետեւանքը լինում են արտառոց չափի զանգվածային կորուստներ, վնասներ կամ ավերածություններ, որոնք բացասաբար են անդրադառնում բնակչության, ենթակառուցվածքների, տնտեսության, բարոյահոգեբանական վիճակի կամ պետության գործառույթների վրա:  
chain of command	– հրամանատարական շղթա - հրամանատարների հաջորդականություն վերադասից մինչեւ ստորադաս, որի միջոցով կատարվում է հրամանը:
civil censorship	– քաղաքացիական գրաքննություն - զինված ուժերի կողմից ռազմակալված տարածքներ մուտք գործող, դրանցից դուրս եկող, այնտեղ թողարկվող կամ շրջանառվող քաղաքացիական հրատարակությունների եւ զանգվածային լրատվամիջոցների  արտադրանքի նկատմամբ իրականացվող վերահսկողություն:
civil damage assessment	– երկրի բնակչությանը, տնտեսությանը, կենցաղային ծառայություններ մատուցող համակարգերին, կապի եւ հաղորդակցության միջոցներին, սննդի, ջրի պաշարներին եւ առողջապահական հաստատություններին պատճառված վնասի գնահատումը: 
civil defense	– այն գործունեությունը եւ ձեռնարկվող միջոցները, որոնք նախատեսված են. (ա) հակառակորդի հնարավոր հարձակման դեպքում երկրի քաղաքացիական բնակչության վրա այդ հարձակման հետեւանքները նվազագույնի հասցնելու համար,  (բ) հակառակորդի հարձակման հետեւանքով ծագած հրատապ խնդիրներով զբաղվելու համար եւ (գ) հակառակորդի հարձակման հետեւանքով վնասված կամ ոչնչացված կենսական կարեւորության ծառայություններ մատուցող համակարգերի շտապ վերականգնումն իրականացնելու համար: 
civilian internee	– ներկալված քաղաքացիական անձ - քաղաքացիական անձ, որը ռազմական հակամարտության, տարածքի ռազմակալման կամ այլ ռազմական գործողության ընթացքում անվտանգության նկատառումներով կամ նրան պաշտպանելու նպատակով կամ իր կողմից զանցանք կատարելու պատճառով հարկադրաբար մեկուսացված (կալանված) է:
civilian internee camp	– ներկալված քաղաքացիական անձանց ճամբար - հավաքատեղի, որը նախատեսված է քաղաքացիական ներկալվածներին մեկուսացնելու (կալանքի տակ պահելու) համար:
civil nuclear power	– քաղաքացիական միջուկային տերություն - պետություն, որն ունի միջուկային զենք ստեղծելու տեխնոլոգիական պոտենցիալ, սակայն կամովին ձեռնպահ է մնում նման զենք ստեղծելուց:
civil transportation	– քաղաքացիական փոխադրումներ - մարդկանց, գույքի, փոստի տեղափոխումը քաղաքացիական տրանսպորտային միջոցներով:
closed area	– փակ տարածք - որոշակի տարածք, ուր մուտք գործելն արգելված է:
coalition	– կոալիցիա՝  պայմանավորվածություն երկու կամ ավելի պետությունների միջեւ որոշակի խնդրի շուրջ համատեղ գործունեություն իրականացնելու վերաբերյալ: 
code word	– գաղտնաբառ - բառ, որին տրված է գաղտնագրված իմաստ՝ գաղտնի պլանի կամ գործողության վերաբերյալ տեղեկությունները պահպանելու նպատակով: 
cold war	– սառը պատերազմ - լարված միջազգային դրություն, որի ընթացքում պետությունների առջեւ ծառացած խնդիրների լուծման համար կիրառվում են քաղաքական, տեխնոլոգիական, սոցիոլոգիական, հոգեբանական, կիսառազմական եւ ռազմական միջոցներ՝ բացառությամբ հիմնական բանակային ուժերի բացահայտ զինված բախումների:
collateral damage	– ուղեկցող վնաս - մարտական գործողությունների ընթացքում անձանց կամ գույքին  պատահականորեն հասցված կորուստ կամ վնաս, եթե այդ անձինք կամ գույքը, ըստ հանրաճանաչ չափանիշների, տվյալ հանգամանքներում չպետք է լինեին ռազմական թիրախ եւ երբ հասցված վնասը  չի բխում գործողությունների ակնկալվող արդյունքին հասնելու անհրաժեշտությունից:
combat assessment	– մարտի գնահատում - մարտական գործողության ընթացքում ներգրավված ուժերի արդյունավետության որոշում: 
combined operation	– համատեղ գործողություն - իրականացվում է երկու կամ ավելի դաշնակից պետությունների զինված ուժերի կողմից միասնաբար՝ ընդհանուր խնդիր լուծելու նպատակով: 
communications system	– հաղորդակցության համակարգ - հաղորդակցության ցանցեր եւ տեղեկատվական ծառայություններ, որոնք հնարավորություն են տալիս իրականացնելու համատեղ մարտական գործողություններ:
computer intrusion	– համակարգչային ներխուժում - չարտոնված ներթափանցում տեղեկատվական մեքենայացված համակարգ:  
computer intrusion detection	–  համակարգչային ներխուժման բացահայտում - համակարգչային ներխուժման փորձի, ընթացքի կամ նախկինում տեղ գտած ներխուժման փաստի հայտնաբերման գործընթաց:
computer network attack	– հարձակում համակարգչային ցանցի դեմ - համակարգչային ցանցի միջոցով իրականացվող գործողություններ, որոնց նպատակն է համակարգիչներում եւ համակարգչային ցանցերում առկա տվյալների աղճատումը, ոչ պիտանելի դարձնելը կամ ոչնչացումը, ինչպես նաեւ անմիջականորեն համակարգիչները եւ ցանցերը շարքից հանելը:  
confirmation of intelligence information	– հետախուզական տեղեկության հաստատում -  տեղեկությունը համարվում է հաստատված, երբ այն զեկուցվում է երկրորդ անգամ (նախընտրելի է մեկ այլ, անկախ եւ հուսալի աղբյուրի կողմից):
consumer	– սպառող - անձ կամ հաստատություն, որն օգտագործում է ձեռք բերված տեղեկությունները կամ հետախուզական տվյալները:
controllable mine	– կառավարվող ական - ական, որը տեղադրվելուց հետո կարող է վերահսկվել օգտագործողի կողմից, այդ թվում եւ ականը պայթեցնելը:
conventional weapon	– սովորական զենք - միջուկային, կենսաբանական կամ քիմիական զինատեսակ չհանդիսացող զենք:
counterattack	– հակահարձակում - պաշտպանվող ուժերի կամ նրանց մի մասի հարձակումը հակառակորդի հարձակվող ուժերի դեմ, նպատակ ունենալով վերադարձնել կորցրած տարածքը, վերականգնել մարտական դիրքերը, ոչնչացնել հակառակորդի առաջապահ ուժերը եւ թույլ չտալ հակառակորդին հասնելու իր հարձակման նպատակին: 
counterintelligence	– հակահետախուզություն - օտարերկրյա պետությունների, նրանց մարմինների, օտարերկրյա կազմակերպությունների, օտարերկրյա անձանց կողմից կամ նրանց օգտին կատարվող հետախուզական գործողություններից, դիվերսիաներից եւ սպանություններից  յուրային ուժերին պաշտպանելու համար իրականացվող գործունեություն:
counterintelligence collection	– հակահետախուզական տեղեկությունների հավաքում - օտարերկրյա պետությունների, նրանց մարմինների, օտարերկրյա կազմակերպությունների, օտարերկրյա անձանց կողմից կամ նրանց օգտին իրականացվող հետախուզական, դիվերսիոն, ահաբեկչական գործողությունների կամ սպանությունների վերաբերյալ տեղեկությունների համակարգված ձեռքբերում: 
counterpropaganda operations	– հակաքարոզչական գործունեություն - հոգեբանական ոլորտի այն գործողությունները, որոնք բացահայտում են հակառակորդի քարոզչությունը, նպաստում իրավիճակային տեղեկացվածությանը եւ խափանում հակառակորդի կողմից բնակչության կամ զինված ուժերի վրա ներազդելու փորձերը:
crater	– ռմբափոս, պայթյունաձագար - պայթյունի հետեւանքով երկրի մակերեւույթին առաջացած փոս, գոգավորություն կամ խոռոչ:
crisis	– ճգնաժամ - միջադեպ կամ իրավիճակ, որը սպառնալիք է պարունակում պետության, նրա տարածքի, քաղաքացիների, զինված ուժերի, ունեցվածքի կամ կենսական շահերի հանդեպ:  Ճգնաժամը հասունանում է արագորեն եւ ստեղծում է դիվանագիտական, տնտեսական, քաղաքական կամ ռազմական այնպիսի լուրջ իրադրություն, որ պետության առջեւ ծառացած խնդիրները լուծելու համար օրակարգային հարց է դառնում զինված ուժերի օգտագործումը: 
cruise missile	– հեռակառավարվող հրթիռ, թեւավոր հրթիռ - մարտագլխիկ (սովորաբար՝ միջուկային) կրող եւ մինչեւ թիրախին հասնելը  կառավարվող հրթիռ, որի թռիչքն իրականացվում է տանող թեւերի եւ ռեակտիվ շարժիչի միջոցով: 
custody	– 1. պահպանություն - զենքի եւ հարակից սարքերի վերահսկողության, փոխանցման, տեղափոխման եւ դրանց համար հաշվետվության պարտականություն: 2. Կալանք - անձի ժամանակավոր ազատազրկում:
cutout	– կապավոր - միջնորդ, որի նշանակությունը կայանում է գաղտնի կազմակերպության անդամների միջեւ ուղղակի շփումների բացառումը:
cyberspace	–  կիբեռտարածություն, կիբեռտիրույթ - ինֆորմացիոն միջավայրի համընդհանուր տարածություն, որը բաղկացած է ինֆորմացիայի տեխնոլոգիական ենթակառույցներից, ներառյալ համացանցը, հեռախորդակցության համակարգերն ու համակարգչային ցանցերը:
cyberspace operations	— գործողություններ կիբեռտարածությունում -  ռազմական նպատակներով կիբեռնետիկական կարողությունների օգտագործումը կիբեռտարածությունում: 
damage assessment	– վնասի գնահատում - թիրախների դեմ հարձակումներից հետո հետեւանքների պարզումը:
dangerous cargo	– վտանգավոր ուղեբեռ - ուղեբեռ, որն իր վտանգավոր հատականիշների պատճառով ենթակա է փոխադրման հատուկ կանոնների պահպանման:
decoy	– կեղծ թիրախ - հակառակորդին մոլորեցնելու նպատակով անձի, օբյեկտի կամ երեւույթի նմանակում:
de facto boundary	– դե-ֆակտո (փաստացի) սահման - միջազգային կամ վարչական սահմանագիծ, որի օրինականությունը ճանաչված չէ, սակայն որը գործնականորեն ծառայում է որպես առանձին պետական կամ վարչական իշխանությունների տարածքային լիազորությունների սահմանազատման գիծ:
defensive zone	– պաշտպանական շրջան - սովորաբար ռազմաճակատին զուգահեռ ձգվող տարածքային գոտի, որն ընդգրկում է երկու կամ ավելի պատրաստի, կամ կիսապատրաստ պաշտպանական դիրքեր:
defoliant operation	– տերեւաթափող գործողություն -  բուսականությամբ ծածկված տարածքների վրա, ռազմական գործողություններին աջակցելու նպատակով, տերեւաթափող միջոցների կիրառում, օրինակ` հակառակորդին անտառածածկ վայրում քողազերծելու համար:
defoliating agent	– տերեւաթափող միջոց - քիմիկատ, որն առաջացնում է ծառերի, թփուտների եւ այլ բուսականության մշտական տերեւաթափ:
de jure boundary	– դե-յուրե (իրավապես) սահման - միջազգային կամ վարչական սահմանագիծ, որի գոյությունը եւ օրինականությունը ճանաչված են:
delegation of authority	– լիազորությունների փոխանցում - գործողություն, որով հրամանատարն իր լիազորությունների մի մասը տրամադրում է ստորադասին: Փոխանցված լիազորությունների շրջանակը պետք է լինի հստակ:
demilitarized zone	– ապառազմականացված շրջան - որոշակի տարածք, ուր արգելված է զինված ուժերի տեղակայումը կամ կենտրոնացումը, կամ որեւէ կարգի ռազմական սարքավորման պահպանումը կամ տեղադրումը:
demonstration	– ցուցադրում - հարձակում կամ ուժի ցուցադրություն  ռազմաճակատի այն հատվածում, ուր դրված չէ անմիջական ռազմական խնդրի լուծման առաջադրանք, այլ նպատակ է հետապնդվում շեղելու հակառակորդի ուշադրությունը, մոլորեցնելու նրան:
dependents/immediate family	– խնամարկյալներ/մերձավոր ազգականներ - ծառայողի ամուսինը, այն երեխաները, որոնք ամուսնացած չեն կամ անչափահաս են, կամ անկախ տարիքից՝ անգործունակ են, խնամքի տակ գտնվող ծնողները, այդ թվում խորթ ծնողները եւ ամուսնու ծնողները, խնամքի տակ գտնվող եղբայրներն ու քույրերը, այդ թվում ամուսնու եղբայրներն ու քույրերը, որոնք ամուսնացած չեն կամ անչափահաս են, կամ անկախ տարիքից՝ անգործունակ են:
deterrence	– զսպում - գործողության կանխում, որը պայմանավորված է  հետեւանքների հանդեպ մտավախությամբ:
diplomatic authorization	– դիվանագիտական արտոնում - պետության տարածքի վրայով թռիչք կատարելու կամ այդ տարածքում վայրէջք կատարելու համար դիվանագիտական ուղով ձեռք բերված թույլտվություն:
direct action	– ուղղակի գործողություն - հակառակորդի տարածքում կամ քաղաքական առումով զգայուն միջավայրում, որպես հատուկ գործողություն իրականացվող կարճատեւ հարվածներ եւ այլ փոքրամասշտաբ հարձակողական մարտեր, որոնցում հանձնարարված թիախները գրավելու, ոչնչացնելու, գերելու, օգտագործելու, դրանց վերատիրելու կամ վնաս հասցնելու համար կիրառվում են մասնագիտացված ռազմական կարողություններ: 
disaffected person	– անձ, որն օտարացած կամ ինքնամեկուսացված է իշխանություններից կամ անբարեհույս է իշխանությունների համար:
displaced person	– տեղահանված անձ, փախստական - քաղաքացիական անձ, որն իր կամքից անկախ պատճառներով գտնվում է իր պետության սահմաններից դուրս:
distressed person	– աղետյալ անձ - անհատ, որն իր կյանքին սպառնացող  վիճակից դուրս բերվելու համար կարիք ունի որոնման կամ փրկարար  գործողությունների: 
double agent	– կրկնակի գործակալ - գործակալ, որը կապ ունի միաժամանակ  երկու հակառակորդ հետախուզական ծառայությունների հետ, որոնցից միայն մեկն է տեղյակ կրկնակի կապի մասին:
draft	– զորակոչ - զինվորական ծառայության համար սահմանված չափանիշներին համապատասխանող քաղաքացիների զորակոչումը բանակ:
drone	–  հեռակառավարվող կամ ինքնակառավարվող ցամաքային, ջրային կամ օդային փոխադրամիջոց:
drop message	– նետվող հաղորդագրություն - ցամաքի կամ ծովի վրա գտնվող ստորաբաժանման համար օդանավից նետվող հաղորդագրություն:
dual agent	– երկակի գործակալ - անձ, որի հետ միաժամանակ եւ միմյանցից անկախ համագործակցում են երկու կամ ավելի հետախուզական ծառայություններ եւ որը միաժամանակ կատարում է այդ ծառայությունների հանձնարարությունները:
dummy message	– կեղծ հաղորդագրություն - հաղորդագրություն, որն ուղարկվում է իր բովանդակության հետ կապ չունեցող նպատակով: 
dummy minefield	– կեղծ ականապատված տարածք - տարածք, այդ թվում եւ ծովային, ուր չկան մարտական ականներ եւ որի նպատակը միայն հոգեբանական սպառնալիքն է:
dump	– ժամանակավոր պահեստավորման վայր - ականները, ռազմամթերքը, սարքավորումները կամ պաշարները ժամանակավորապես պահելու տեղ` սովորաբար բացօթյա:
dynamic targeting	– շարժընթաց նշանառություն - նշանառություն այնպիսի թիրախների դեմ, որոնք նախատեսված չեն եղել գործողության պլանում եւ առաջադրվել են ուշացումով:
economic action	– տնտեսական գործողություն - տնտեսական միջոցների պլանավորված օգտագործում մեկ այլ պետության քաղաքականության կամ գործողությունների վրա ազդելու նպատակով, օրինակ` թուլացնելու համար հակառակորդ պետության պատերազմելու ներուժը կամ աջակցելու դաշնակից պետության տնտեսական կայունությանը:
economic potential for war	– պատերազմելու տնտեսական ներուժ - պետության համընդհանուր տնտեսական կարողության այն մասը, որը կարող է օգտագործվել պատերազմելու նպատակների համար:
economic warfare	– տնտեսական պատերազմ - հակառակորդի դեմ տնտեսական միջոցների ագրեսիվ օգտագործումը պետության խնդիրների լուծման նպատակով:
effective damage	– արդյունավետ վնաս - այնպիսի վնաս հասցնելը, որն անհրաժեշտ է թիրախը շարքից հանելու, խափանելու, օգտագործման համար անպիտան կամ անարդյունավետ դարձնելու կամ անբնակելի դարձնելու համար:
elicitation (intelligence)	– հայթայթում (հետախուզական տեղեկությունների) - անձից կամ խմբից տեղեկությունների այնպիսի ձեռքբերում, երբ խոսակցության կամ հարցազրույցի իրական նպատակը մնում է չբացահայտված:
emergency repair	– վթարային վերանորոգում - վնասված միջոցների անհետաձգելի վերանորոգման նվազագույն չափը, որն անհրաժեշտ է այդ միջոցներն իրենց նշանակությանը համապատասխան օգտագործելու համար:
encipher	– գաղտնագրում - սովորական տեքստը գաղտնագրման համակարգի միջոցով կողմնակի անձանց համար անհասկանալի տեքստի վերածելը:
endurance	– տեւողություն՝ այն ժամանակահատվածը, որի ընթացքում օդանավը կարող է շարունակել թռիչքը, կամ ցամաքային փոխադրամիջոցը կամ նավը կարող են շարունակել իրենց շարժումն առանց վերալիցքավորման:
enemy capabilities	– հակառակորդի կարողությունները - հակառակորդի այն գործողությունները, որոնք նա ի վիճակի է ձեռնարկել եւ որոնք ձեռնարկվելու դեպքում բացասաբար կանդրադառնան մյուս կողմի մարտական առաքելության վրա:  
enemy combatant	– հակառակորդի մարտիկ (կոմբատանտ) - անձ, որը ռազմական բախման ժամանակ մասնակցում է հակառակորդի մարտական գործողություններին:
environmental considerations	– բնապահպանական նկատառումներ - բնապահպանական հարցերով զբաղվող լրատվամիջոցների, ռեսուրսների եւ ծրագրերի այն համապատկերը, որը կարող է ազդեցություն ունենալ ռազմական գործողությունների պլանավորման կամ իրականացման վրա, կամ կրել վերջիններիս ազդեցությունը: Հնարավոր գործոնների շարքում կարելի է մատնանշել բնապահպանական կանոնների պահպանումը, շրջակա միջավայրի աղտոտման կանխարգելումը, պատմական, մշակութային արժեքների պաշտպանությունը եւ  բուսական ու կենդանական աշխարհի պահպանումը:
escalation	– վատթարացում - հակամարտության շրջանակների կամ նրա ուժգնության կանխամտածված կամ չկանխամտածված աճ:
escapee	– անձ, որը գերվել է հակառակորդի կողմից եւ կարողացել է ազատվել:
escort	– ուղեկցորդ - 1. մարտական ստորաբաժանում, որին հանձնարարված է ուղեկցել եւ պաշտպանել մեկ այլ ստորաբաժանման: 2. Օդանավ, որին հանձնարարված է պաշտպանել մեկ այլ օդանավի վերջինիս կողմից իր առաքելության կատարման ընթացքում: 3. Զինված պահակախումբ, որն ուղեկցում է ավտոշարասյանը, գնացքին, գերիներին եւ այլն: 4. Զինված շքախումբ, որն ի նշան հարգանքի ուղեկցում է պաշտոնատար անձանց:
espionage	– լրտեսություն - պետության պաշտպանունակության վերաբերյալ տեղեկությունների ձեռքբերման, փոխանցման, հաղորդման կամ ստացման գործողություն` նպատակադրված լինելով այդ տեղեկություններն օգտագործել  ի վնաս տվյալ պետության շահերի կամ ի նպաստ որեւէ օտար պետության:
excess property	– ավելցուկ ունեցվածք - ստորաբաժանման տրամադրության տակ գտնվող ունեցվածքի այն քանակությունը, որը գերազանցում է տվյալ ստորաբաժանման համար անհրաժեշտ կամ նրա համար սահմանված ունեցվածքի քանակությունը:
exercise	– զորավարժություն - ռազմական վարժանք կամ պատերազմական իրավիճակի նմանակման պայմաններում կատարվող գործողություն, որն իրականացվում է զինծառայողների գործնական ուսուցման եւ մարտունակության գնահատման նպատակով:  
expedition	– մարտարշավ - զինված ստորաբաժանման կողմից այլ պետության տարածքում որոշակի խնդիր լուծելու նպատակով իրականացվող ռազմական գործողություն: 
expellee	– վտարանդի - քաղաքացիական անձ, որը քաղաքական կամ այլ դրդապատճառներով հարկադրաբար գտնվում է իր պետության կամ հայրենիքի սահմաններից դուրս:
fabricator	– մոգոնող - անհատ կամ խումբ, որը տեղեկություն է հորինում կամ տեղեկությունն ուռճացնում է հօգուտ իր անձնական կամ քաղաքական շահերի:
feint	– կեղծ հարձակում - որպես ռազմական խորամանկություն իրականացվող հարձակողական գործողություն, որի նպատակն է մոլորության մեջ գցել հակառակորդին հիմնական հարձակման իրական ուղղության կամ ժամանակի հարցում:
field artillery	– դաշտային հրետանի - թնդանոթներով, ռեակտիվ արկերով  կամ «երկիր-երկիր» տեսակի հրթիռներով հրետակոծման համար անհրաժեշտ զինատեսակները, ռազմամթերքն ու զինծառայողները: Դաշտային հրետանու թնդանոթները դասակարգվում են ըստ տրամաչափի հետեւյալ կերպ (ըստ ԱՄՆ-ի պաշտպանության նախարարությունում ընդունված չափանիշների). թեթեւ՝ 120 մմ եւ ավելի փոքր, միջին՝ 121-160 մմ, ծանր՝ 161-210 մմ, գերծանր՝ 210 մմ-ից խոշոր:
field exercise	– դաշտային զորավարժություն - պատերազմական իրավիճակի նմանակման պայմաններում իրականացվող վարժանք, որի ընթացքում մի կողմի զորքերն ու սպառազինությունն իրական են, իսկ մյուս կողմինը կարող են լինել պայմանական:
first light	– լուսաբաց - արշալույսի մթնշաղի սկիզբը, այսինքն, երբ վաղորդյան արեւի կենտրոնը հորիզոնից ցածր է 12 աստիճանով:
first strike	– առաջին հարված - պատերազմի առաջին հարձակողական քայլը: Սովորաբար կապվում է միջուկային զենքի կիրառման գործողությունների հետ:
flame thrower	– հրանետ - հրկիզվող վառելիք արտանետող եւ այն բռնկելու հարմարանք ունեցող զինատեսակ:
fleet	– նավատորմ՝  ռազմա-ծովային միասնական հրամանատարության ներքո գտնվող նավերի, օդանավերի եւ ծովային հետեւակի համակցություն: 
flexible response	– ճկուն արձագանք - զինված ուժերի կողմից հակառակորդի ցանկացած սպառնալիքի կամ հարձակման դեպքում ստեղծված հանգամանքներին համապատասխան գործողություններով արդյունավետ հակազդելը: 
floating mine	– լողացող ական -  նավերի դեմ կիրառվող, մակերեւույթին տեսանելի ական:
force	– զորք - զինծառայողների, զենքերի համակարգերի եւ սարքավորումների համակցություն:
foreign assistance	– օգնություն օտարերկրյա պետություններին - օտարերկրյա պետություններին տրամադրվող օգնություն, ինչը կարող է իրականացվել զանազան տարբերակներով՝ զենքի  վաճառքից մինչեւ բնական կամ արհեստածին աղետներից փրկվածների համար սննդի եւ դեղորայքի անհատույց մատակարարումը: ԱՄՆ-ում նման օգնությունն ընդուված է դասակարգել երեք խմբի՝ տվյալ պետության զարգացմանը նպաստող օգնություն, մարդասիրական օգնություն եւ անվտանգության ապահովման ոլորտի օգնություն:
foreign disaster	– աղետ այլ երկրում -  բնական աղետ (ինչպես օրինակ, ջրհեղեղը, երաշտը, հրդեհները, մրրիկը, երկրաշարժը, հրաբխային ժայթքումը, համաճարակը) կամ մարդկային գործոններով պայմանավորված իրավիճակ (ինչպես, օրինակ, խռովությունը, բռնությունները, քաղաքացիական պատերազմը, պայթեցումները, հրկիզումները կամ համաճարակներ տարածելը), որն այն աստիճանի է ծանրացել կամ ծավալվել, որ ստեղծում է տվյալ երկրին օգնություն տրամադարելու անհրաժեշտություն:
free drop	– ազատ նետում - օդանավից, առանց պարաշյուտի օգտագործման, սարքավորում, պաշարներ կամ այլ բեռներ վայր նետելը:
free mine	– ազատ ական - ծովային պատերազմում օգտագործվող խարսխված ական, որի խարիսխը պոկվել կամ կտրվել է:
free rocket	– ազատ հրթիռ - հրթիռ, որը թռիչքի ընթացքում ենթակա չէ հեռակառավարման կամ վերահսկման:
front	– ճակատ - 1. երկու հակամարտող կողմերի շփման գիծը: 2. Հակառակորդի ուղղությունը: 3.Ստորաբաժանման կողմից զբաղեցրած այն տարածքը, որը ձգվում է նրա մի թեւից մինչեւ մյուսը: 4. Մարտական իրադրության բացակայության դեպքում այն ուղղությունը, դեպի որը դիրքավորված է ստորաբաժանումը:
fusion	– միաբերում - հետախուզության բնագավառում նշանակում է բոլոր հետախուզական եւ այլ տեղեկությունների վերլուծություն՝ իրադրության լիարժեք գնահատման նպատակով:
gap	– բացվածք -  ականապատված դաշտի կամ խոչընդոտների գոտու մեջ եղած հատված, որը զերծ է ականներից կամ խոչընդոտներից եւ որի լայնությունն ու ուղղությունը բավարար են ստորաբաժանման անցումը մարտական կարգի պահպանմամբ իրականացնելու համար:
garble	– աղճատում - հաղորդագրության հաղորդման, ընդունման, ծածկագրման կամ վերծանման ընթացքում թույլ տրվող այնպիսի սխալ, որը հաղորդագրության կամ նրա մի մասի իմաստն այն աստիճանի է փոխում, որ այն դառնում է անճիշտ կամ անվերծանելի:
garrison force	– կայազոր - բոլոր այն ստորաբաժանումների համակցությունը, որը կցված է որեւէ ռազմաբազայի կամ այլ տարածքի եւ որի խնդիրը այդ օբյեկտի պաշտպանության, շահագործման եւ նրանցում տեղակայված սարքավորումների կամ այլ ունեցվածքի պահպանության ապահովումն է:
general map	– ընդհանուր քարտեզ - փոքր մասշտաբի քարտեզ, որն օգտագործվում է ընդհանուր պլանավորման նպատակներով:
geographic reference points	– աշխարհագրական կողմնորոշիչ - տեղադրությունը որոշելու կամ հայտնելու միջոց, որը սովորաբար արտահայտվում է գործողության հրամանով հաստատված կրկնակի տառերի, գաղտնաբառի կամ այլ միջոցներով:
global information infrastructure	– համաշխարհային ինֆորմացիոն ենթակառուցվածք - հաղորդակցության ցանցերի, համակարգիչների, համակարգչային տվյալների շտեմարանների, կենցաղային էլեկտրոնիկայի համաշխարհային փոխկապակցվածություն, որը ինֆորմացիայի մեծ ծավալները մատչելի է դարձնում օգտագործողներին: Համաշխարհային ինֆորմացիոն ենթակառուցվածքն ընդգրկում է սարքավորումների լայն շրջանակ, ներառյալ լուսանկարչական ապարատները, սկաներները, ստեղնաշարերը, ֆաքսի սարքերը, համակարգիչները, փոխարկիչները, լազերային սկավառակները, տեսագրություններն ու ձայներիզները, մալուխները, հաղորդալարերը, արբանյակները, օպտիկական մալուխները, համակարգչային բոլոր տեսակի ցանցերը, հեռուստատեսությունը, համակարգչային մոնիտորները, տպիչները եւ այլն: Համաշխարհային ինֆորմացիոն ենթակառուցվածքի կարեւոր բաղադրիչ է հանդիսանում մարդկանց այն կազմը, որը զբաղվում է ստացված ինֆորմացիայով եւ այդ առթիվ որոշումներ կայացնում:
grazing fire	– հնձող (գետնամերձ, գետնազուգահեռ) կրակ - գետնին մոտավորապես զուգահեռ կատարվող կրակ, երբ կրակահերթերի կոնի կենտրոնի բարձրությունը գետնից մեկ մետրից ավելի չէ:
grey propaganda	– «գորշ պրոպագանդա» - պրոպագանդայի այնպիսի տարատեսակ, որն առանձնապես հղում չի կատարում իր օգտագործած աղբյուրների վրա:
gross weight	– ընդհանուր քաշը (բրուտտո կշիռը) - 1. ամբողջովին բեռնավորված եւ գործողության համար պատրաստ փոխադրամիջոցի կշիռը, ներառյալ վառելիքի, քսայուղի, սառեցնող հեղուկի, փոխադրամիջոցի գործիքների ու պահեստամասերի, անձնակազմի, նրանց հանդերձանքի եւ բեռների քաշը: 2. Զետեղարանի կշիռը փոխադրաբեռի հետ միասին: 
ground fire	– հրաձգային զինատեսակներով  գետնից օդանավերի դեմ կատարվող  կրակ:
group of targets	– թիրախների խումբ - երկու կամ ավելի թիրախներ, որոնց դեմ կրակը պետք է մղվի միաժամանակ:
guerrilla	– պարտիզան - պարտիզանական պայքարի մասնակից մարտիկ:
guerrilla force	– պարտիզանական ուժեր - գերազանցապես տեղաբնակներից կազմված եւ կանոնավոր զինված ուժերին չպատկանող ռազմական խումբ, որի նպատակն է ռազմական կամ կիսառազմական գործողությունների կատարումը հակառակորդի կողմից գրավված տարածքում:
guerrilla warfare	– պարտիզանական պայքար - ռազմական եւ կիսառազմական գործողություններ, որոնք իրականացվում են գերազանցապես տեղաբնակներից կազմված եւ կանոնավոր զինված ուժերին չպատկանող ռազմական խմբերի կողմից հակառակորդի կողմից գրավված տարածքներում: 
guided missile	– կառավարվող հրթիռ - հրթիռ, որի  թռիչքի ուղղությունը կարելի է փոփոխել արտաքին կամ նրանում  տեղադրված ներքին մեխանիզմի միջոցով:
handover	– փոխանցում - օդանավի նկատմամբ վերահսկողական լիազորությունների փոխանցումը մեկ վերահսկիչ մարմնից մյուսին:
harassing fire	– հյուծող կրակ - կրակ, որի նպատակն է խանգարել հակառակորդի զորքի հանգիստը, սահմանափակել նրա տեղաշարժը եւ կորուստներ պատճառելու ահաբեկմամբ ընկճել նրա մարտական ոգին:
hard missile base	– հրթիռային ամուր ռազմաբազա - հրթիռ արձակող ռազմաբազա, որը պաշտպանված է միջուկային պայթյունից:
harmonization	– համաձայնեցում - տարաձայնությունների եւ անհամապատասխանությունների կարգավորում էական հարցերի շուրջ վերջնական համաձայնության կայացման նպատակով: 
hazard	– ռիսկ - իրավիճակ, որը կարող է վնասվածք, հիվանդություն կամ մահ պատճառել զինծառայողներին, վնաս հասցնել գույքին կամ ոչնչացնել այն, կամ տապալել մարտական առաջադրանքի կատարումը:
health surveillance	– առողջապահական վերահսկողություն - առողջապահության ոլորտին վերաբերող տվյալների պարբերաբար հավաքում եւ վերլուծություն՝ բնակչության առողջության վիճակը վերահսկելու  եւ պոտենցիալ վտանգները հայտնաբերելու համար, այդպիսով հնարավորություն ընձեռելով հիվանդությունների կամ վնասվածքների կանխարգելման կամ բուժման նպատակով անհրաժեշտ պահին համապատասխան միջոցներ ձեռնարկելու համար: 
heavy antitank weapon	– հակատանկային ծանր թնդանոթ - մեծ տրամաչափի զինատեսակ , որն օգտագործվում է գետնի վրայից կամ փոխադրամիջոցից, գլխավորապես զրահապատ թիրախներ ոչնչացնելու համար:
heavy drop	– ծանր նետում - պարաշյուտի միջոցով ծանրաքաշ մատակարարումների կամ սարքավորումների առաքման համակարգ: 
heavy-lift ship	— ծանրաքաշ նավ - նավ, որը հատուկ նախատեսված է ծանրաքաշ եւ մեծածավալ բեռներ բարձելու եւ բեռնաթափելու համար: 
helicopter landing zone	– ուղղաթիռների վայրեջքի գոտի - որոշակի տարածք, որը նախատեսված է զինծառայողների կամ բեռների բեռնավորման կամ բեռնաթափման նպատակով մարտական ուղղաթիռների վայրէջքի համար: Այն կարող է ունենալ վայրէջքի մեկ կամ ավելի հրապարակներ:
heliport	– ուղղաթիռների կայան - ուղղաթիռների շահագործման, տեղակայման, սպասարկման եւ պահպանման համար նախատեսված հենակայան:
herbicide	– հերբիցիդ - քիմիական միացություն, որը ոչնչացնում է բույսերը կամ վնասում է նրանց:
high explosive cargo	– պայթյունավտանգ բեռ - հրետանային ռազմամթերք, ռումբեր, ականներ, պայթուցիկ նյութեր, հրթիռներ, արկեր եւ համանման այլ բեռներ:
hoist	– ամբարձիչ՝ ուղղաթիռի վերհան մեխանիզմ, որով բեռները կարող են ուղղահայաց բարձրացվել կամ իջեցվել:
horizontal action mine	– հորիզոնական գործողության ական - ական, որը նախատեսված է գետնին մոտավորապես զուգահեռ հարթությամբ վնաս պատճառելու համար:
hostage	– պատանդ - անձ, որն ապօրինի կերպով պահվում է իբրեւ երաշխիք, որ կատարվեն որոշակի պահանջներ կամ ձեռք բերված համաձայնության պայմաններ:
human factors	– մարդկային գործոն -  հոգեբանական, մշակութային, վարքագծային կամ մարդկային այլ հատկանիշներ, որոնք ազդեցություն են ունենում   անհատների կամ խմբերի կողմից որոշումների կայացման, ինֆորմացիայի հոսքի եւ նրա մեկնաբանման վրա: 
imprint	– հրատարակման տվյալներ - քարտեզի լուսանցքում եղած համառոտ տեղեկատվություն, ուր նշվում են տպագրության ամսաթիվը, հրատարակիչը, հրատարակման վայրը, տպաքանակը եւ այդ կարգի այլ տեղեկություններ:
improvised mine	– հանպատրաստից սարքված ական - ական, որը սարքվել է առկա նյութերից, այդ ականի օգտագործման վայրում կամ դրա մոտակայքում:
incapacitating agent	– շարքից հանող միջոց - քիմիական միջոց, որն առաջացնում է ժամանակավոր ֆիզիկական կամ մտավոր անկարողություն, ինչը, միջոցի անմիջական ազդեցությունն ավարտվելուց հետո, կարող է շարունակվել ժամեր կամ օրեր:
in-company	— ընկերակցությամբ - երկու կամ ավելի միավորումներ, որոնք միասին տեղաշարժվում են մեկ ընդհանուր հրամանատարության ներքո:
independent mine	– անկախ ական - ական, որը տեղադրվելուց հետո չի վերահսկվում օգտագործողի կողմից:
indications	– նախանշաններ - գնահատման զանազան աստիճաններում գտնվող ինֆորմացիա, որն իր ամբողջության մեջ  պարզում է հակառակորդի կողմից որեւէ քայլ կատարելու կամ դրանից ձեռնպահ մնալու մտադրությունը:
indirect fire	– անուղղակի կրակ - կրակ այնպիսի թիրախի դեմ, որն ինքնին վերցրած կրակը վարողի նշանակետը չէ:
individual equipment	– անձնական հանդերձանք - անհատի կողմից անձամբ օգտագործելու համար նախատեսված անձնական հագուստը եւ զենքը կամ սարքավորումները:
individual reserves	– անձնական ռեզերվներ - այն պաշարները, որոնք կրում է զինվորը կամ փոխադրամիջոցը ծայրահեղ անհրաժեշտության դեպքերում զինծառայողի անձնական օգտագործման համար:
industrial mobilization	– արդյունաբերության մոբիլիզացում - արդյունաբերության վերակողմնորոշում խաղաղության ժամանակաշրջանի գործունեությունից դեպի պետության ռազմական խնդիրների լուծման համար անհրաժեշտ ծրագրերի իրականացմանը: Այն ընդգրկում է արդյունաբերության նոր ծրագրի իրականացման համար էական նշանակություն ունեցող նյութական միջոցների, աշխատուժի, ֆինանսական միջոցների, արտադրական հզորությունների, օժանդակ միջոցների եւ ծառայությունների մոբիլիզացիան:
industrial preparedness	– արդյունաբերության պատրաստվածություն - պետության ռազմական խնդիրների լուծման համար անհրաժեշտ միջոցներ արտադրելու հարցում արդյունաբերության պատրաստ լինելու աստիճանը:
inert filling	– չեզոք միջուկ - պայթուցիկ նյութի քաշին համապատասխանող ոչ պայթուցիկ նյութով լցոնված միջուկ:
in extremis	– ծայրահեղ դեպքում - այնպիսի բացառիկ հրատապության իրավիճակ, երբ պետք է անհետաձգելի միջոցներ ձեռնարկվեն վերահաս մարդկային կորուստները կամ քաղաքական ու ռազմական իրադրության աղետալի վատթարացումը կանխելու կամ վնասները նվազեցնելու համար:
information	– ինֆորմացիա -  ցանկացած ձեւի եւ ցանկացած միջոցով ստացված փաստեր, տվյալներ կամ հրահանգներ: 
infrastructure	– ենթակառույց - բոլոր այն շինությունները, որոնք անհրաժեշտ են զինված ուժերի տեղակայման, կենսագործունեության եւ նրանց կողմից գործողությունների իրականացման համար (օրինակ` զորանոցները, շտաբները, օդանավակայանները, հաղորդակցության ուղիները, կենցաղային կարիքները հոգալու համար նախատեսված հարմարությունները, պահեստները եւ այլն):
injury	– վնասվածք - տերմին, որն ընդգրկում է այնպիսի վիճակներ, ինչպիսիք են կոտրվածքները, վերքերը, ջլերի ոլորումը, հոդախախտումները, ճզմումները եւ ուղեղի ցնցումները: Այն ընդգրկում է նաեւ խիստ բարձր կամ ցածր ջերմությունից կամ դրանց տեւական ազդեցությունից առաջացած վիճակները, ինչպես նաեւ թունավոր նյութերի ազդեցությունից առաջացած վիճակները:
insurgent	– ապստամբ, խռովարար - գործող իշխանության դեմ ապստամբած քաղաքական կազմավորման անդամ: 
intelligence	– 1. հետախուզական ինֆորմացիա - օտարերկրյա պետությունների, թշնամական կամ պոտենցիալ թշնամական ուժերի կամ տարրերի, կամ հետաքրքրություն ներկայացնող տարածաշրջանների վերաբերյալ տեղեկությունների հավաքման, մշակման, ամփոփման, գնահատման եւ վերլուծության շնորհիվ գոյացող վերջնական արդյունքը: 2. հետախուզություն - գործունեություն, որի արդյունքում ձեռք է բերվում հետախուզական ինֆորմացիան: 3. հետախուզություն - կազմակերպություն, որի գործունեությունն ուղղված է հետախուզական ինֆորմացիայի ձեռբերմանը:
intention	– մտադրություն - որոշակի գործողություն իրականացնելու նպատակ կամ ծրագիր:
intergovernmental organization	– միջկառավարական կազմակերպություն - կազմակերպություն, որը ստեղծվում է երկու կամ ավելի պետությունների միջեւ կնքված համաձայնագրով: Այն կարող է ստեղծվել համաշխարհային կամ  տարածաշրջանային մակարդակներով, ինչպես նաեւ ֆունկցիոնալ հիմքի վրա: Միջկառավարական կազմակերպությունները ստեղծվում են անդամ պետությունների կողմից ընդհանուր դիտվող շահերի պաշտպանության նպատակով: Օրինակ՝ ՄԱԿ-ը, ՆԱՏՕ-ն, Աֆրիկյան միությունը, ԱՊՀ-ն:
intervention	– միջամտություն - գործողություն, որի նպատակն է ռազմական միավորին շեղել իր ուղուց կամ առաջադրանքի կատարումից:
irregular forces	– ոչ կանոնավոր զինված ուժեր - զինված անձինք կամ խմբեր, որոնք կանոնավոր զինված ուժերի, ոստիկանության կամ ներքին անվտանգության այլ ծառայության մաս չեն հանդիսանում:
joiner	– միացող - առեւտրային անկախ նավ, որը միանում է նավերի շարասյանը:
joint force commander	– միացյալ ուժերի հրամանատար - մարտական հրամանատար, որի հրամանատարության ներքո գտնվում են միացյալ զինված ուժեր եւ որն իրավասու է իրականացնելու նրանց մարտական ղեկավարումը:
joint operations	– համատեղ գործողություն - ռազմական գործողություն, որն իրականացվում է միացյալ ռազմական ստորաբաժանումների կողմից կամ այնպիսի ուժերի կողմից, որոնք, միացյալ չլինելով հանդերձ, գործում են համատեղ:
joint operations area	– համատեղ գործողության տարածք - ցամաքային, ծովային եւ օդային տարածություն, ուր միացյալ ուժերի  մարտական հրամանատարությունը որոշակի առաքելություն իրականացնելու նպատակով վարում է մարտական գործողություններ:
joint planning group	– միացյալ պլանավորման խումբ - պլանավորող կազմակերպություն, որը բաղկացած է միացյալ ուժերի շտաբի գլխավոր ծառայությունների, միացյալ ուժերի բաղկացուցիչ մասերի եւ, ըստ հրամանատարության հայեցողության, այլ ստորաբաժանումների ներկայացուցիչներից:
joint security area	– միացյալ անվտանգության տարածք -  միացյալ ուժերի հրամանատարի կողմից որոշված որոշակի տարածություն, որի նպատակն է միացյալ ուժերի ռազմաբազաների անվտանգության ապահովումը:
joint security coordinator	– միացյալ անվտանգության համակարգող -  սպա, որի պարտականությունն է միացյալ ուժերի հրամանատարի ցուցումների եւ հրահանգների համապատասխան համակարգել գործողությունների տարածքի ընդհանուր անվտանգության հարցերը:
jumpmaster	– ցատկի կարգադրիչ, թռիչքավար - օդային դեսանտի փորձառու ծառայող, որի վերահսկողության տակ են անցնում պարաշյուտիստները օդանավ մտնելու պահից մինչեւ օդանավը լքելը:
jump speed	– ցատկային արագություն - օդանավի այն արագությունը, որի ժամանակ դեսանտային զինծառայողը կարող է հարաբերական անվտանգության պայմաններում ցատկ կատարել թռիչքում գտնվող օդանավից:
key employee	– կարեւոր աշխատակից - քաղաքացիական վարձու աշխատանք կատարող աշխատակից, որը գործատուի կողմից գնահատվում է որպես տվյալ հաստատության գործունեությունում շատ կարեւոր ավանդ ունեցող անձ:
key point	– ռազմավարական նշանակության հենակետ - զորքերի կենտրոնացման վայր կամ ռազմաբազա, որի ոչնչացումը կամ գրավումը հակառակորդի կողմից էական վնաս կհասցնի պատերազմի ընթացքին կամ մարտական գործողության կատարմանը:
key position	– կարեւոր պաշտոն - պետական համակարգում կամ մասնավոր ոլորտում եղած քաղաքացիական աշխատատեղեր, որոնք զբաղեցնող աշխատակիցները (գործատուի որոշմամբ եւ իշխանության մարմնի հաստատմամբ) չեն կարող զորակոչվել պատերազմի կամ տարերային աղետի ժամանակ:
key terrain	– կարեւոր դիրք - որեւէ տարածք կամ տեղանք, որի կորուստը կամ  հսկողության տակ պահելը նշանակալի առավելություն է տալիս մարտնչող կողմերից մեկին:
killing zone	– ոչնչացման գոտի - այն տարածքը, ուր հրամանատարը ձգտում է հարկադրել հակառակորդին կուտակվելու՝  այդ վայրում նրան սովորական զենքերով կամ տակտիկական միջուկային զենքերով ոչնչացնելու համար:
kill probability	– ոչնչացնելու հավանականություն - թիրախը ոչնչացնելու հավանականության աստիճանը:
land forces	– ցամաքային ուժեր - զինծառայողների, զենքերի համակարգերի, փոխադրամիջոցների եւ օժանդակ ծառայությունների համակցություն, որը առաջադրանքը կատարելու համար գործում է ցամաքի վրա:
landing aid	– վայրէջքի օժանդակություն - լուսարձակող լամպեր, ռադիոփարոսներ, տեղորոշիչ (ռադարային) սարքեր, հաղորդակցության սարքեր կամ նման սարքերի ցանկացած համակարգ, որով աջակցություն է ցուցաբերվում օդանավին նշանակման վայրին մոտենալու եւ վայրէջքի ընթացքում: 
landing attack	– հարձակում ափհանումով (կամ ցած իջեցնելով) - նավերից, նավակներից կամ ցամաքաջրային փոխադրամիջոցներից ափ հանվող կամ օդանավերից իջեցվող զորքերի կողմից իրականացվող հարձակում:
launch time	– թռիչքի ժամկետը - այն ժամկետը, երբ պլանավորված է կատարել օդանավի թռիչքի մեկնարկը կամ հրթիռի արձակումը:
launch window	– արձակման պատուհան - հրթիռն արձակելու ամենաշուտ եւ ամենաուշ ժամկետների միջեւ ընկած ժամանակահատվածը:
laundering	– լվացում (փողի) - հակաիրավական ֆինանսական գործարք, որի նպատակն է թաքցնել անօրինական ճանապարհով ձեռք բերված փողերի իրական աղբյուրը կամ վերջնակետը:
lead aircraft	– առաջատար օդանավ - 1. թռիչքում գտնվող օդանավ, որը ղեկավարում է թռիչքում գտնվող այլ օդանավերի գործողությունները: 2. Երկու կամ ավելի օդանավերի առջեւից ընթացող օդանավ:
lead nation	– առաջատար պետություն - պետություն, որը ստանձնում է բազմազգ (երկու եւ ավելի պետությունների) զինված ուժերի կամ նրանց մի մասի մատակարարումը եւ նյութատեխնիկական ապահովման պատասխանատվությունը: Նման դեպքերում փոխհատուցման կամ վարձատրության հարցերը կարգավորվում են մասնակից կողմերի միջեւ կնքված համաձայնագրերով: 
leaver	– հեռացող - առեւտրական նավ, որը առանձնանում է ուղեկցող պահականավախմբից եւ անկախ կերպով նավարկում է դեպի մեկ այլ նշանակետ:
leaver convoy	– հեռացող պահականավախումբ - պահականավախումբ, որը առանձնանում է գլխավոր պահականավախմբից եւ նավարկում է դեպի մեկ այլ նշանակետ:
left (or right)	– ձախ (աջ) - տերմիններ, որոնցով մատնանշվում է զորամիավորման հարաբերական տեղադրությունը: «Ձախ» կամ «աջ» տերմիններն օգտագործող անձը, ենթադրվում է, որ դեմքով ուղղված է դեպի հակառակորդը, անկախ այն հանգամանքից` զորքը շարժվում է դեպի հակառակորդը, թե նահանջում է:
liaison	– կապ - զինված ուժերի ստորաբաժանումների կամ այլ գերատեսչությունների միջեւ պահպանվող փոխհաղորդակցություն, ապահովելու համար նրանց փոխըմբռնումը եւ նպատակների ու գործողությունների միասնականությունը:
liberated territory	– ազատագրված տարածք - որեւէ տարածք՝ սեփական երկրի, չեզոք կամ դաշնակից երկրի, որը զավթվել է հակառակորդի կողմից եւ ետ է վերցվել յուրային ուժերի կողմից:
limited war	– սահմանափակ պատերազմ - փոքրածավալ զինված բախում, ուր բացահայտ կերպով  ներգրավված չեն երկու կամ ավելի պետությունների զինված ուժեր:
liquid explosive	– հեղուկ պայթուցիկ - պայթուցիկ, որը նորմալ ջերմաստիճանի պայմաններում գտնվում է հեղուկ վիճակում:
load	– բեռ - նավով, օդանավով, գնացքով, ճանապարհային փոխադրամիջոցով կամ որեւէ այլ փոխադրամիջոցով տեղափոխվող ուղեւորների եւ ուղեբեռների ընդհանուր կշիռը:
logistics	– թիկունքի ծառայություն - զորքերի տեղաշարժի եւ մատակարարման պլանավորում եւ իրականացում: Այն ընդգրկում է (ա) անհրաժեշտ նյութական միջոցների պլանավորման հարցերը, դրանց ձեռբերումը, փոխադրումը, պահեստավորումը, տեղավորումը, սպասարկումը, տարհանումը եւ տեղաբաշխումը, (բ) զինծառայողների տեղափոխումը, տարհանումը եւ հոսպիտալացումը, (գ) անհրաժեշտ շինությունների ձեռքբերումը կամ կառուցումը, տեղաբաշխումը, պահպանումը եւ շահագործումը, (դ) անհրաժեշտ աշխատանքների կազմակերպումը եւ իրականացումը: 
low visibility operations	– ցածր տեսանելիության գործողություններ - քաղաքականապես զգայուն գործողություններ, որոնց իրականացման ժամանակ գաղտնի գործողություններին հատուկ քաղաքական-մարտական խիստ սահմանափակումների պահպանումը անհրաժեշտ չէ կամ կիրառելի չէ: Գործողության ժամանակ պահանջվում է միայն սահմանափակել մասնակիցների կամ նրանց ձեռնարկած քայլերի բացահայտման աստիճանը: Նման գործողություն իրականացնելիս հաշվի է առնվում այն հանգամանքը, որ նախաձեռնող պետությունը կարող է ի վիճակի չլինել արժանահավատ կերպով հերքելու իր մասնակցությունն այդ գործողության իրագործմանը կամ իր կողմից այն հովանավորելու փաստը:
magnetic mine	– մագնիսային ական - ական, որը գործում է թիրախի մագնիսական դաշտի ազդեցությունից:
mail embargo	– նամակագրության արգելք - որեւէ վայրից ստացվող կամ դեպի այդ վայրն ուղարկվող նամակագրության հոսքի ժամանակավոր կասեցում կամ նրա վերաուղղորդում այլ վայր:
main attack	– գլխավոր հարձակում - հիմնական հարձակումը, որի ընթացքում հրամանատարն օգտագործում է իր տրամադրության տակ եղած ողջ մարտական հզորությունը: Այդ հարձակումն ուղղվում է ռազմարշավի, խոշոր ռազմական գործողության կամ ճակատամարտի գլխավոր նպատակին հասնելուն:
main supply route	– մատակարարման գլխավոր ուղի - ուղի կամ ուղիներ, որոնցով ընթանում են մարտական գործողությունների համար անհրաժեշտ մատակարարումն իրականացնող փոխադրամիջոցների հիմնական մասը:
maneuver	– զորաշարժ - 1. տեղաշարժ, որի նպատակն է նավերը, օդանավերը կամ ցամաքային ուժերը տեղադրել հակառակորդի նկատմամբ առավելություն ունեցող դիրքերում: 2. Մարտավարական զորավարժանք, որը պատերազմական իրավիճակի նմանակման պայմաններում իրականացվում է ծովում, ցամաքի վրա, օդում կամ քարտեզի վրա: 3. Նավի, օդանավի կամ ցամաքային փոխադրամիջոցի  գործողություն, որի նպատակը ցանկալի ուղղությամբ դրանց շարժումն ապահովելն է: 4. Տեղաշարժն ու հակառակորդի դեմ կրակը զուգակցելով, տեղանքում մարտական ուժերի կիրառում՝ նպատակ ունենալով հասնել հակառակորդի նկատմամբ դիրքային առավելության եւ կատարել մարտական առաջադրանքը:
manifest	– հայտարարագիր - փաստաթուղթ, որը մանրամասն տեղեկություններ է պարունակում փոխադրամիջոցով տեղափոխվող ուղեւորների կամ բեռների մասին:
map exercise	– քարտեզով վարժություն - վարժություն, որի ժամանակ զանազան մարտական իրավիճակներ առաջադրվում եւ լուծում են ստանում քարտեզի վրա:
marking fire	– նշադրող կրակ -  թիրախը մատնանշելու նպատակով նրա վրա արձակվող կրակ:
mass	– զանգված - 1. մարտական ստորաբաժանումների կենտրոնացում: 2. Ռազմական խմբավորում, ուր ստորաբաժանումների միջեւ տարածությունը սովորականից ավելի փոքր է:
maximum effective range	– առավելագույն արդյունավետության հեռավորություն - այն առավելագույն հեռավորությունը, որտեղ տվյալ զենքը կարող է գործել ճշգրտությամբ եւ ցանկալի արդյունք ապահովել:
media pool	– լրատվամիջոցների համատեղում - զանգվածային լրատվամիջոցների սահմանափակ քանակություն, որը պետական որոշակի գործունեության ժամանակահատվածում լուրեր հավաքելու եւ համատեղ օգտագործելու հարցում ներկայացնում է զանգվածային լրատվամիջոցների ավելի լայն շրջանակ:  Հնարավորությունների նման համատեղումը սովորաբար կիրառվում է, երբ լրատվամիջոցներին սպասարկող տարածքը չի բավարարում բոլոր լրագրողներին տեղավորելու համար:
medium-range ballistic missile	— միջին հեռահարության բալիստիկ հրթիռ - 600-ից 1500 ծովային մղոն շառավղով գործելու ունակ բալիստիկ հրթիռ:
medium-scale map	— միջին մասշաբի քարտեզ - 1:600,000 – ից մեծ եւ 1:75,000 փոքր մասշտաբ ունեցող քարտեզ:
message	– հաղորդագրություն - հաղորդակցության որեւէ միջոցով տեղ հասցվող սովորական կամ գաղտնի լեզվով արտահայտված որեւէ միտք կամ գաղափար:
microform	– միկրոկրիչ - ֆոտոժապավեն, տեսաժապավեն, թուղթ կամ ցանկացած այլ միջոց, որը պարունակում է փոքրացված կամ սեղմված պատկերներ, որոնք չեն կարող ընթերցվել առանց հատուկ ցուցադրող սարքերի կիրառման:  
military education	– ռազմական կրթություն - այնպիսի առարկաների համակարգված ուսուցումը, որոնք ավելացնում են պատերազմի գիտության եւ արվեստի մասին սովորողի գիտելիքները:
military occupation	– ռազմական օկուպացիա, ռազմակալում - վիճակ, երբ տարածքը գտնվում է օտարերկրյա զինված ուժերի վերահսկողության տակ:
mine	– ական - 1. պայթուցիկ կամ այլ նյութ, որը նախատեսված է ցամաքային փոխադրամիջոցներ,նավակներ, օդանավեր ոչնչացնելու, վնասելու, զինծառայողներին վիրավորելու, սպանելու կամ որեւէ այլ ձեւով շարքից հանելու համար: Այն կարող է պայթել թիրախի գործողության հետեւանքով կամ նախօրոք սահմանված ժամկետին, կամ պայթեցվել հեռակառավարման միջոցով:          2. Ծովային պատերազմում կիրառվող պայթուցիկ սարք, որը տեղադրվում է ծովում նավերին վնասելու, դրանք խորտակելու կամ որոշակի տարածք նավերի մուտքն արգելափակելու համար:
missile defense	– հրթիռային պաշտպանություն - պաշտպանական միջոցներ, որոնց նպատակն է ոչնչացնել հակառակորդի կողմից արձակված հրթիռները,  չեզոքացնել հակառակորդի հրթիռային հարձակումը կամ նվազեցնել նման հարձակման արդյունավետությունը:
mixed minefield	– խառն ականապատված դաշտ - ականապատված դաշտ, որը պարունակում է թե՛ հակատանակային, թե՛ հակահետեւակային ականներ:
mobility	– շարժունակություն - զորամիավորման կողմից իր հիմնական առաջադրանքը կատարելու կարողությունը պահպանելով հանդերձ` տեղից-տեղ շարժվելու նրա ունակությունը:
mortar	– ականանետ - փողաբերանից լիցքավորվող եւ ոչ ուղղաձիգ կրակ վարող ակոսափող կամ հարթափող զինատեսակ: Նրա կրակի հեռահարությունը սովորաբար ավելի փոքր է, քան հաուբիցինը եւ կրակում է ավելի բարձր անկյունով: 
multinational	– բազմազգ - երկու կամ ավելի պետությունների զինված ուժերի կամգերատեսչությունների համատեղ գործողություն, զորամիավորում, հաստատություն, պլանավորում եւ այլն:
multinational staff	– բազմազգ անձնակազմ - անձնակազմ, որը բաղկացած է երկու կամ ավելի պետությունների զինծառայողներից:
muzzle brake	– փողաբերանի արգելակ - զենքի փողաբերանին ամրացված սարք, որն օգտագործում է դուրս եկող գազը զենքի հետահարումը նվազեցնելու համար:
national policy	– պետական քաղաքականություն -  երկրի գործադիր իշխանության կողմից ընդունված եւ պետական խնդիրների լուծմանն ուղղված գործունեության ընդհանուր ուղղություն կամ որպես ուղեցույց ծառայող պաշտոնական շարադրանք:
nation assistance	– պետական օգնություն - քաղաքացիական կամ ռազմական օգնություն որը խաղաղության, ճգնաժամի, ծայրահեղ վիճակների կամ պատերազմի ժամանակաշրջանում որեւէ պետության կողմից, փոխադարձ համաձայնության հիման վրա, տրամադրվում է մեկ այլ երկրի՝ վերջինիս տարածքում: 
natural disaster	– բնական աղետ - բնության երեւույթներով պայմանավորված ծայրահեղ իրավիճակ, որը էական վտանգ է ներկայացնում մարդկանց կյանքի եւ ունեցվածքի համար:
nautical mile	– ծովային մղոն - տարածության չափ, որը հավասար է 1852 մետրի: Օգտագործվում է նավագնացությունում եւ օդագնացությունում:
net weight	– մաքուր քաշը (նետտո կշիռը) - փոխադրամիջոցի կշիռն առանց վառելիքի, շարժիչի յուղի, սառեցնող հեղուկի, փոխադրամիջոցի գործիքների ու պահեստամասերի, բեռների, ուղեւորների եւ անձնակազմի քաշի:
neutrality	– չեզոքություն - միջազգային իրավունքի տերմին, որը նշանակում է պատերազմի ժամանակ պատերազմող կողմերի նկատմամբ երրորդ պետության կողմից անկողմնակալ դիրքորոշման պահպանում: Այդ դիրքորոշումը ճանաչվում է պատերազմող պետությունների կողմից եւ փոխադարձ իրավունքներ ու պարտականություններ է ստեղծում անկողմնակալ պետության եւ պատերազմող պետությունների միջեւ:
neutral state	– չեզոք պետություն - պատերազմի ժամանակ չեզոքության քաղաքականություն վարող պետություն:
news media representative	– զանգվածային լրատվամիջոցի ներկայացուցիչ -  անձ, որը որպես քաղաքացիական ռադիոկայանի, հեռուստատեսության, լրագրի, ամսագրի, պարբերականի կամ լրատվական գործակալության աշխատակից զբաղվում է հրապարակման արժանի իրադարձության վերաբերյալ տեղեկություններ հավաքելով եւ հաղորդելով:
nonair transportable	– օդով անփոխադրելի -  բեռ, որը հնարավոր չէ փոխադրել օդային փոխադրամիջոցով այդ բեռի չափերի, կշռի, առանձնահատուկ հատկանիշների կամ այլ սահմանափակումների պատճառով:
nonaligned state	– չմիացած պետություն - պետություն, որը վարում է չմիանալու քաղաքականություն:
nonalignment	– չմիանալու քաղաքականություն - այն պետության քաղաքական դիրքորոշումը, որը չի միանում այլ պետությունների, նրանց խմբի կամ միջազգային որեւէ կառույցի քաղաքական գաղափարախոսությանը, նրանց հետամտած խնդիրներին կամ դրանցից բխող արտաքին քաղաքականությանը: 
nongovernmental organization	– ոչ կառավարական կազմակերպություն - ոչ պետական, ինքնակառավարվող, շահույթ ստանալու նպատակ չհետապնդող կազմակերպություն, որի նպատակները կարող են լինել մարդկային տառապանքի թեթեւացումը, կրթության, առողջապահության, տնտեսական զարգացման, շրջակա միջացայրի պաշտպանության, մարդու իրավունքների պաշտպանության, հակամարտությունների լուծման ասպարեզներում առաջընթացին, ժողովրդավարական հաստատությունների ու քաղաքացիական հասարակության կայացմանն աջակցելը:
nonproliferation	– չտարածման քաղաքականություն -  գործունեություն (օրինակ` դիվանագիտական քայլեր, սպառազինությունների վերահսկողություն, բազմակողմ համաձայնագրերի կնքում, արտահանման նկատմամբ վերահսկողություն), որի նպատակն է կանխել զանգվածային ոչնչացման զենքերի տարածումը: 
normal lighting	– սովորական լուսավորություն - փոխադրամիջոցների լուսարձակների լուսավորությունն ըստ տվյալ երկրում գործող օրենսդրության պահանջների, առանց ռազմական նկատառումերով պարտադրվող սահմանափակումների:
nuclear airburst	– օդամիջուկային պայթյուն -  միջուկային զենքի պայթյուն օդում՝ պայթյունի հրեգնդի շառավղից ավելի մեծ բարձրության վրա:
nuclear damage	– միջուկային պայթյունով պատճառված վնաս - 1. թեթեւ վնաս` որը չի խոչընդոտում սարքավորումների եւ կառույցների անհապաղ օգտագործմանը: Հնարավոր է, որ սարքավորումների կամ կառույցների լիարժեք օգտագործման համար անհրաժեշտ լինի կատարել որոշակի վերանորոգում: 2. Միջին աստիճանի վնաս` որը խոչընդոտում է սարքավորումների կամ կառույցների օգտագործումն առանց ծավալուն վերանորոգում կատարելու: 3. Ծանր վնաս` որը երկարաժամկետ խոչընդոտ է հանդիսանում սարքավորումների եւ կառույցների օգտագործման համար:
nuclear intelligence	– միջուկային հետախուզական ինֆորմացիա - ինֆորմացիա, որը հանդիսանում է ճառագայթման եւ ճառագայթող աղբյուրների այլ հատկանիշների հայտնաբերման եւ վերլուծության արդյունք:
nuclear warfare	– միջուկային պատերազմ - պատերազմ, որում օգտագործվում են միջուկային զենքեր:
observation helicopter	– դիտարկող ուղղաթիռ - ուղղաթիռ, որը հիմնականում օգտագործվում է դիտարկում կատարելու եւ հետախուզության նպատակով, բայց կարող է օգտագործվել նաեւ այլ նպատակներով:
obstacle clearing	– խոչընդոտի մաքրում - խոչընդոտների լրիվ վերացում կամ չեզոքացում:
offensive minefield	– հարձակողական ականապատում - ծովային պատերազմում կիրառվող ականապատում, որն իրականացվում է հակառակորդի տարածքային ջրերում կամ հակառակորդի կողմից վերահսկվող ջրերում:
one day’s supply	– մեկօրյա պաշար - պաշարի միավոր կամ քանակ, որը չափանիշ է հանդիսանում տվյալ պայմաններին համապատասխան օրական սպառումը հաշվարկելու համար:
open ocean	– բաց օվկիանոս - ափից 12 ծովային մղոն հեռավորությունից այն կողմ  տարածվող օվկիանոսը:
open route	– բաց ճանապարհ - ճանապարհ, որի վրա չեն տարածվում երթեւեկության կամ տեղաշարժման վերահսկողության սահմանափակումներ:
open-source intelligence	— հետախուզական ինֆորմացիա բաց աղբյուրներից - պոտենցիալ հետախուզական արժեք ներկայացնող տեղեկություններ, որոնք մատչելի են հանրությանը:
operational environment	– գործողության միջավայր - այն պայմանների, հանգամանքների եւ ազդեցությունների համակցությունը, որն ազդում է ստորաբաժանման կարողությունների գործադրման վրա եւ հաշվի է առնվում հրամանատարի կողմից որոշումներ ընդունելիս:
operational reserve	– գործողության ռեզերվ - զինծառայողներից եւ նյութական միջոցներից բաղկացած ռեզերվ, որը պլանավորված է օգտագործել ծայրահեղ իրավիճակներում, տվյալ գործողության իրականացմանն աջակցելու նպատակով:
operations to restore order	– կարգ ու կանոնը վերականգնելու գործողություն -գործողություններ, որոնք ուղղված են բռնարարքները դադարեցնելուն եւ քաղաքացիական իշխանություններին աջակցելուն, նրանց կառավարման համակարգը վերականգնելուն կամ նոր համակարգ հաստատելուն: Այդ գործողությունների նպատակն է անկայուն եւ օրինազանց միջավայրը այնպիսի վիճակի վերադարձնելը, որ տեղական ոստիկանական ուժերն ի վիճակի լինեն արդյունավետ կերպով գործադրել օրենքն ու վերականգնել քաղաքացիական իշխանությունը:
optimum height	– ամենահարմար բարձրություն - պայթյունի այն բարձրությունը, որի դեպքում պայթյունն առավելագույն արդյունքը կունենա տվյալ թիրախի դեմ:
order	– հրաման - գրավոր, բանավոր կամ ազդանշանով տրվող հաղորդակցություն, որը վերադասի հրահանգները փոխանցում է ստորադասին:
overhaul	– հիմնարար վերանորոգում - որեւէ առարկայի աշխատանքային վիճակի այնպիսի լիակատար վերականգնում, որը նախատեսված է այդ առարկայի շահագործման չափորոշիչներով:
overt operation	– բաց գործողություն - գործողություն, որը կատարվում է բաց կերպով, անթաքույց:
parachute deployment height	– պարաշյուտի բացման բարձրություն - գետնին բախվելու կետի վերեւում այն բարձրությունը, ուր պարաշյուտը կամ պարաշյուտները լրիվ բացվում են: 
paramilitary forces	– ռազմականացված ուժեր - որեւէ երկրի կանոնավոր բանակի կազմում չգտնվող խմբեր, որոնք իրենց կառուցվածքով, հանդերձանքով, պատրաստվածությամբ կամ առաքելությամբ նմանվում են կանոնավոր բանակի ստորաբաժանումներին:
passenger mile	– ուղեւորամղոն - մեկ ուղեւորի փոխադրումը մեկ մղոն:
pass time	– անցման ժամանակը - այն ժամանակահատվածը, որը տեւում է տվյալ կետի մոտով ավտոշարասյան առաջատար փոխադրամիջոցի անցման պահից մինչեւ վերջին փոխադրամիջոցի անցումը նույն կետով:
password	– նշանաբան - գաղտնաբառ կամ տարբերակիչ հնչյուն, որն օգտագործվում է ի պատասխան ժամապահի կանչի կամ համաձայն այլ այմանավորվածության:
peacekeeping operation	– խաղաղապահ գործողություն - ռազմական բնույթի գործողություններ, որոնք իրականացվում են հակամարտության բոլոր հիմնական կողմերի համաձայնությամբ եւ որոնց նպատակն է կնքված համաձայնագրի (կրակի դադարեցման, զինադադարի եւ այլն) կատարման ընթացքին հետեւելը եւ կենսագործմանն օժանդակելը, ինչպես նաեւ երկարաժամկետ քաղաքական կարգավորման հասնելու դիվանագիտական ջանքերին աջակցելը:
penetration	– ճեղքում - հարձակման տեսակ, որի նպատակը հակառակորդի պաշտպանությունը ճեղքել-անցնելն է եւ նրա պաշտպանության համակարգին առավելագույն վնաս հասցնելը: 
perimeter defense	– շրջանաձեւ պաշտպանություն - պաշտպանություն առանց խոցելի թեւերի: Շրջանաձեւ պաշտպանության ժամանակ ուժերը տեղաբաշխվում են պաշտպանության ենթակա տարածքի ողջ պարագծի երկայնքով:
personal effects	– անձնական իրեր - անհատի մասնավոր սեփականությունը կազմող շարժական գույքը:
pillbox	– բլինդաժ - փոքրածավալ, ցածր բարձրությամբ ամրաշինություն:
position defense	– դիրքային պաշտպանություն - պաշտպանության տեսակ, որի ժամանակ պաշտպանական ուժերի հիմնական մասը տեղաբաշխված է վճռական ճակատամարտի տեսանկյունից մարտավարական նշանակություն ունեցող դիրքերում: Գլխավոր խնդիրը կայանում է պաշտպանական ուժերի կողմից իրենց դիրքերը պահելու եւ միմյանց միջեւ եղած տեղանքը վերահսկելու մեջ: Ռեզերվն օգտագործվում է պաշտպանության խորությունն ապահովելու եւ կորցրած մարտական դիրքերը հակահարձակման միջոցով վերականգնելու համար:
precision bombing	– նշանառությամբ ռմբանետում - հատուկ կետային թիրախի դեմ իրականացվող ռմբակոծում:
preemptive attack	– կանխարգելիչ հարձակում - հարձակում, որը նախաձեռնվում է հակառակորդի վերահաս հարձակման մասին անհերքելի ապացույցների առկայության դեպքում:
prevention	– կանխում - ահաբեկչական հարձակումների կատարմանը խոչընդոտելու նպատակով պետական մարմինների եւ մասնավոր սեկտորի կողմից ձեռնարկվող անվտանգության միջոցառումներ:
preventive diplomacy	– կանխիչ դիվանագիտություն - նախքան կանխատեսելի ճգնաժամի վրա հասնելը, բռնության կանխման կամ սահմանափակման նպատակով, վաղօրոք ձեռնարկվող դիվանագիտական քայլեր: 
preventive war	– կանխիչ պատերազմ - պատերազմ, որը նախաձեռնվում է այն համոզմամբ, որ ռազմական բախումը, թեեւ ոչ վերահաս, բայց անխուսափելի է եւ որ հապաղումը կարող է հանգեցնել ավելի մեծ վտանգների:
prior permission	– նախօրոք տրված թույլտվություն - թույլտվություն, որ իրավասու մարմնի կողմից տրվում է  նախքան օդանավի թռիչքի մեկնարկը եւ արտոնում է վերջինիս վայրէջքը տվյալ պետության տարածքում կամ այդ տարածքի վրայով կատարվելիք թռիչքը:
probability of damage	– վնասի հավանականություն - թիրախին վնաս պատճառելու հավանականությունը` արտահայտված տոկոսների կամ տասնորդական կոտորակի ձեւով:
prohibited area	– արգելված տարածք - հատուկ տարածություն պետության ցամաքային տարածքի, ներքին ջրերի կամ տարածքային ջրերի սահմաններում, որի վրայով օդանավերի թռիչքն արգելվում է:
psychological operations	– հոգեբանական գործողություններ - օտարերկրյա ունկնդիրների զգացմունքների, գործունեության շարժառիթների, անաչառ կշռադատելու ունակության վրա ներազդելու եւ, վերջին հաշվով, օտարերկրյա կառավարությունների, կազմակերպությունների, խմբերի կամ անհատների վարքագծի վրա ազդելու նպատակով հատուկ մշակված ինֆորմացիա  նրանց հաղորդելու համար համակարգված միջոցառումների իրականացում: Հոգեբանական գործողություններ նախաձեռնողի նպատակը օտար երկրներում իրեն ձեռնտու տրամադրությունների եւ վարքագծի սերմանումն ու ամրապնդումն է: 
public information	– ինֆորմացիա հանրության համար - ռազմական բնույթի ինֆորմացիա, որի տարածումը հանրային լրատվամիջոցներով չի հակասում անվտանգության շահերին եւ որի հրապարակումը դիտվում է իբրեւ ցանկալի երեւույթ կամ առարկության չի հանդիպում իրավասու պետական մարմնի կողմից: 
pursuit	– հետապնդում - հարձակողական գործողություն, որի նպատակն է ոչնչացնել նահանջող կամ փախչող եւ յուրայիններին միանալ ձգտող հակառակորդի մարտական ուժերը:
quay	– նավամատույց - ափի երկայնքով ձգվող ամուր կառույց, որը տրամադրում է նավակառանման հնարավորություն, ինչպես նաեւ, բեռնաթափման-բեռնավորման հարմարություններ: 
quick response forces	– արագ արձագանքման ուժեր - փոքրաթիվ կազմ ունեցող, հատուկ առաջադրանքների համար նախապատրաստված, թեթեւ զինատեսակներով զինված ցամաքային ստորաբաժանում, որը կարող է գործել արագ կերպով, նվազագույն քանակի հանդերձանքով եւ ունակ է տրամադրելու հրատապ կամ ծայրահեղ վիճակներում պահանջվող աջակցություն:
radio beacon	– ռադիոփարոս - առանձնահատուկ կամ բնութագրական ազդանշան արձակող ռադիոհաղորդիչ սարք, որն օգտագործվում է օբյեկտի գտնվելու վայրը կամ շարժման ուղղությունը որոշելու համար:
raid	– մարտարշավ - որեւէ տարածք ժամանակավորապես գրավելու համար իրականացվող գործողություն, որի նպատակը կարող է լինել որոշակի տեղեկություններ հայթայթելը, հակառակորդին շփոթության մատնելը, նրա զինծառայողներին գերելը, որեւէ սարքավորում գրավելը կամ հակառակորդի որեւէ կարողություն վերացնելը: Մարտարշավն ավարտվում է առաջադրանքը կատարելուց հետո տվյալ տարածքից ստորաբաժանման պլանավորված դուրս բերմամբ:
random minelaying	– կամայական ականապատում - չհամակարգված ականապատում:
ratification	– վավերացում - 1. հռչակագիր, որով պետությունը (վերապահումներով կամ առանց վերապահումների) ընդունում է կնքված համաձայնագրի բովանդակությունը: 2. Իրավասու պաշտոնյայի կողմից իր լիազորությունների շրջանակում որեւէ ձեռնարկի հավանություն տալու գործընթացը:
reaction time	– արձագանքման ժամանակը - 1. որեւէ գործողության մեկնարկի պահից մինչեւ պատասխան գործողության սկիզբն ընկած ժամանակի տեւողությունը:  2. Այն ժամանակը, որն անհրաժեշտ է զորամիավորմանը  գործողության մասին հրամանի ստացումից հետո նշանակման վայր հասնելու համար: 
refugee	– փախստական -  անձ, որը իրական կամ երեւակայական վտանգի պատճառով լքել է իր հայրենիքը կամ իր քաղաքացիության երկիրը եւ չի կամենում կամ չի կարող վերադառնալ այնտեղ:
religious support	– հոգեւոր աջակցություն - մասնագիտական պարտականությունների այն ամբողջ համակցությունը, որն իրականացվում է բանակային քահանայի կողմից:
repatriate	– հայրենադարձ - անձ որը վերադառնում է իր երկիրը եւ որն այդ երկիրը լքել էր իր կամքին հակառակ կամ որեւէ քաղաքական, կրոնական խմբի պատկանելու կամ համանման այլ դրդապատճառով:  
rescue ship	– փրկարար նավ - նավապահակախմբի կազմում գտնվող նավ, որը նավարկում է շարասյան վերջում՝ անհրաժեշտության դեպքում համապատասխան աջակցություն տրամադրելու համար նավաբեկյալներին կամ օգնության  կարիք ունեցող այլ անձանց:
research	– հետազոտություն - բնական երեւույթների եւ շրջակա միջավայրի վերաբերյալ հավելյալ գիտելիքների ձեռքբերմանը կամ գիտության ասպարեզում խնդիրների լուծմանն ուղղված գործունեություն: Այն ընդգրկում է հիմնարար եւ կիրառական հետազոտությունները:
reservation	– վերապահում - պետության հայտարարագիր այն մասին, որ ստորագրվող միջազգային համաձայնագրի որոշակի մասը տվյալ պետության կողմից չի կատարվելու կամ կատարվելու է սահմանափակումներով:
resources	– միջոցներ - միացյալ ուժերի հրամանատարին հատկացված զինված ուժերը, սարքավորումները, այլ նյութական միջոցները եւ կարողությունները: 
rest and recuperation	– հանգիստ եւ վերականգնում - զինծառայողներին մարտական գործողություններից կամ մարտական գործողությունների գոտուց հանելը` կարճատեւ հանգստի եւ  ուժերի վերականգնման համար:
retirement	– նահանջ - մարտական գործողություն, երբ զորամիավորումը հեռանում է հակառակորդի հետ շփման գծից:
risk	– ռիսկ - վտանգների առկայությամբ պայմանավորված կորուստներ կրելու հավանականությունն ու ծանրությունը:
road block	– ճանապարհի արգելափակում - ուղեփակոց կամ այլ խոչընդոտ, որն օգտագործվում է տվյալ ճանապարհով հակառակորդի փոխադրամիջոցների շարժումը փակելու կամ սահմանափակելու նպատակով:
ruse	– հնարք - ռազմական խորամանկություն, որի նպատակն է հակառակորդին շփոթության մեջ գցելը եւ որը սովորաբար ընդգրկում է հակառակորդի հետախուզական տեղեկություններ հավաքող համակարգին կանխամտածված կերպով կեղծ տեղեկություններ հրամցնելը:
safety device	– ապահովիչ - հարմարանք, որը խոչընդոտում է զենքի կամ սարքի ոչ միտումնավոր գործարկումը:
sanctuary	– ապաստարան - մարտական գործողությունների թատերաբեմին մոտիկ գտնվող կամ սահմանակից պետություն կամ տարածք, որը, պատերազմող կողմերի միջեւ ձեւավորված լուռ համաձայնությամբ, չի ենթարկվում հարձակման եւ ապահով վայր է հանդիսանում մարտնչող կողմերի կազմակերչական եւ այլ ոչ մարտական գործունեության համար:
scheduled fire	– պլանավորված կրակ - նախօրոք համաձայնեցված եւ նախապես որոշված ժամանակին իրականացվող կրակ: 
scheduled target	– պլանավորված թիրախ - թիրախ, որի դեմ կրակը կամ այլ գործողությունները նախօրոք նախատեսված են որոշակի ժամին իրականացնելու համար: 
second strike	– երկրորդ հարված - պատերազմի դեպքում հասցվող առաջին հակահարվածը:
seriously wounded	– ծանր վիրավոր - վիրավոր, որի վնասվածքներն այնքան ծանր են, որ նա ի վիճակի չէ քայլել կամ նստել եւ նրա տեղափոխման համար անհրաժեշտ է պատգարակ:
Silver Triangle	–   «Արծաթե եռանկյունի» - հարավ-ամերիկյան տարածաշրջան, որը բաղկացած է Պերուից, Բոլիվիայից ու Կոլումբիայից եւ պատմականորեն հայտնի է իբրեւ թմրանյութերի ապօրինի արտադրության հիմնական շրջան:
situation map	– իրավիճակային քարտեզ - քարտեզ, որը պատկերում է մարտավարական իրավիճակը որոշակի ժամանակի դրությամբ:
slightly wounded	– թեթեւ վիրավոր - վիրավոր, որի վնասվածքները հարաբերականորեն թեթեւ են եւ նրան թույլ են տալիս քայլել կամ նստել:
small arms	– հրաձգային զենք - ոչ մեծ, անհատական, մինչեւ 20 միլիմետր տրամաչափի հրազեն, որը սովորաբար օգտագործվում է հակառակորդի մարդկային ուժի եւ թեթեւ զրահապատ կամ չզրահապատված փոխադրամիջոցների դեմ:
smoke screen	– ծխածածկույթ - արհեստականորեն ստեղծվող ծխի ամպ, որի նպատակն է քողարկել միավորումների տեղաշարժը, արգելքների հաղթահարումը, հակահարձակումը, զորքի կենտրոնացման տեղանքը, մատակարարման ուղիները կամ օժանդակ կառույցները:
source	– աղբյուր - 1. անձ, հանգամանք կամ միջոցառում, որի շնորհիվ ձեռք է բերվում տեղեկություն: 2. Գաղտնի գործունեությունում ներգրավված անձ (գործակալ), որն օգտագործվում է հետախուզության մարմինների կողմից: 3. Հարցաքննության ընթացքում տեղեկություններ տրամադրող անձ, որը կարող է տեղյակ լինել կամ չլինել, որ իր տրամադրած տեղեկություններն օգտագործվում են հետախուզական նպատակներով:
special activities	– հատուկ գործողություններ -  գործողություններ ի նպաստ պետական արտաքին քաղաքական շահերի, որոնց ընթացքում խնդիր է դրվում խուսափել կազմակերպող պետության դերի հրապարակայնացումից: 
sponsor	– խնամակալ - զինծառայող կամ քաղաքացիական ծառայող, որն ունի իր խնամքի տակ գտնվող անձինք (երեխա, ընտանիքի այլ անդամներ):
standing order	– մշտական հրաման - հրաման, որն ուժի մեջ է մինչեւ ուժը կորցրած հայտարարվելը:
stateless person	– քաղաքացիություն չունեցող անձ - քաղաքացիական անձ, որը զրկվել է իր քաղաքացիությունից կամ որի քաղաքացիության երկիրը հնարավոր չէ պարզել կամ որը չի կարող ապացուցել որեւէ երկրի քաղաքացիություն ունենալու փաստը:
stay behind force	– մնացող զորամիավորում - զորամիավորում, որը մնում է դիրքում տվյալ տարածքից զորքի հիմնական մասի հեռանալուց հետո հատուկ առաջադրանք կատարելու համար:
strategic intelligence	– ռազմավարական հետախուզություն - հետախուզություն, որն անհրաժեշտ է պետական եւ միջազգային մակարդակների քաղաքականության եւ ռազմական պլանների ձեւավորման համար: Ռազմավարական եւ մարտավարական հետախուզությունների տարբերությունը հիմնականում կայանում է նրանց ձեռք բերած արդյունքների կիրառման մակարդակներով:
strike	– հարված - հարձակում որեւէ թիրախ կամ կարողություն ոչնչացնելու կամ վնասելու նպատակով:
subversion	– քայքայիչ գործունեություն - գործողություններ, որոնց նպատակն է թուլացնել վարչակազմի ռազմական, տնտեսական, հոգեբանական կամ քաղաքական հզորությունը եւ բարոյական վիճակը:
supporting artillery	– աջակցող հրետանի - հրետանի, որը հրետակոծում է որոշակի զորամիավորման` սովորաբար հետեւակին աջակցելու նպատակով, սակայն մնում է իր վերադաս հրետանային ստորաբաժանման հրամանատարության ներքո:
sweep	– մաքրում՝ տեխնիկական միջոցների կիրառում - քողարկված լսող սարքեր եւ գաղտնի հսկողություն իրականացնելու նպատակով տեղադրված այլ հարմարանքներ հայտնաբերելու համար:
system	– համակարգ - գործառույթներով, ֆիզիկապես կամ իրենց դրսեւորումներով կապակցված եւ պարբերաբար փոխազդող տարրերի խումբ, որն իր ողջ համակցությամբ կազմում է միասնական ամբողջականություն:
tactical map	– մարտավարական քարտեզ - մեծ մասշտաբի քարտեզ, որն օգտագործվում է մարտավարական նպատակներով:
tactical obstacles	– մարտավարական խոչընդոտներ - խոչընդոտներ, որոնք կիրառվում են հակառակորդի զորամիավորումների առաջխաղացումը խանգարելու, նրանց դեպի մարտավարական առումով ցանկալի տարածք ուղղորդելու, հակառակորդին գնդակոծման գոտում գամելու կամ ճեղքումը խափանելու համար:
tactical reserve	– մարտավարական ռեզերվ - զորամիավորման մի մասը, որը մնում է հրամանատարի տրամադրության տակ, որպես զորաշարժի պատրաստ ստորաբաժանում՝ հետագայում գործողության մեջ դրվելու նպատակով:
target	– թիրախ -  1. որպես մարտի կամ այլ գործողության հնարավոր նպատակակետ դիտվող կազմավորում կամ օբյեկտ: 2. Երկիր, տարածք, ռազմաբազա, հաստատություն կամ անձ, որի դեմ իրականացվում են հետախուզական գործողություններ: 3. Տարածք, որը պլանավորվում է գնդակոծել: 
target date	– սահմանված ժամկետ - գործողությունը սկսելու կամ ավարտելու համար պլանավորված ժամանակը:
technical assistance	– տեխնիկական աջակցություն - սարքավորումների տեղակայման, շահագործման եւ սպասարկման համար անհրաժեշտ խորհրդատվության, օժանդակության տրամադրում եւ ուսուցման իրականացում:
teleconference	– հեռուստախորհրդակցություն - միմյանցից հեռու գտնվող անձանց միջեւ հեռուստահաղորդակցության համակարգի միջոցով իրականացվող խորհրդակցություն:
theater	– թատերաբեմ - աշխարհագրական տարածք, որի համար պատասխանատու է տվյալ զորամիավորման հրամանատարը:
threat and vulnerability assessment	– սպառնալիքի եւ խոցելիության գնահատում - կառույցի դեմ սպառնալիքների վերլուծության եւ նրա խոցելիության վերլուծության զուգակցում:
time fuze	– ժամանակային քուղ - պայթաքուղ, որի վրա կան ժամանակային աստիճանավորված նշագծեր, հաշվարկելու համար այն ժամանակահատվածը, որից հետո քուղը կգործի եւ կառաջանա պայթյուն:
tolerance dose	– թույլատրելի դոզա - ճառագայթման այն չափաբաժինը, որը կարող է ստանալ անձը որոշակի ժամանակահատվածում՝ կրելով աննշան բացասական հետեւանքներ:
toxin	– թույն - թունավոր նյութեր, որոնք կարող են գոյանալ բնական եղանակով (մանրեների, բույսերի, սնկերի, օձերի, միջատների եւ այլ կենդանի օրգանիզմների կողմից) եւ արհեստական միջոցներով:
traffic flow	– փոխադրամիջոցների հոսք - որոշակի ժամանակահատվածում տվյալ կետով անցնող փոխադրամիջոցների ընդհանուր քանակը: Փոխադրամիջոցների հոսքն արտահայտվում է մեկ ժամում անցնող փոխադրամիջոցների քանակությամբ:
train headway	– գնացքների առաջխաղացում -  զորամիավորման կողմից տվյալ վայրում երկու հաջորդական գնացքների վրա բեռնավորվելու միջեւ ընկած ժամանակային ինտերվալը:
true altitude	– իրական բարձրություն - օդանավի բարձրությունը` հաշվված ծովի միջին մակարդակից:
two-person rule	— երկու անձի կանոն - համակարգ, որն արգելում է մեկ անհատի կողմից միջուկային զենքի կիրառման հնարավորությունը: Այդ կանոնի համաձայն միջուկային զենքի կիրառման համար անհրաժեշտ է առնվազն երկու իրավասու անձանց միաժամանակյա ներկայությունը: Առաջադրանքը կատարելու ընթացքում վերջիններս պարտավոր են վերահսկել մեկը մյուսի ոչ ճիշտ կամ առաջադրանքի իրականացման գործընթացին չհամապատասխանող գործողությունները: 
unanticipated target	– չնախատեսված թիրախ - նախօրոք չպլանավորված, գործողությունների թատերաբեմում ի հայտ եկած անսպասելի թիրախ:
underwater demolition	– ստորջրյա ոչնչացում - ստորջրյա խոչընդոտների վերացում կամ չեզոքացում, ինչը սովորաբար իրականացվում է հատուկ պատրաստվածություն ունեցող ջոկատների միջոցով:
unified action	– միասնական գործունեություն -  ջանքերի համատեղման նպատակով  պետական եւ ոչ պետական հաստատությունների գործողությունների ժամանակային համաձայնեցումը ռազմական գործողությունների հետ եւ նրանց միասնական համակարգումը:  
unit loading	– տեսակարար բեռնվածություն - զորամիավորումների եւ նրանց սարքավորումների ու պաշարների բեռնումը միեւնույն նավի, օդանավի կամ ցամաքային փոխադրամիջոցի վրա, ինչը ցույց է տալիս մակերեսի միավորի վրա առաջացող բեռնվածությունը:
unity of effort	– ջանքերի միասնություն - ընդհանուր խնդիրների լուծման նպատակով իրականացվող համակարգում եւ համագործակցություն, անգամ երբ մասնակիցները չեն պատկանում միեւնույն հրամանատարությանը կամ կազմակերպությանը:
unmanned aircraft	– անօդաչու թռչող սարք - օդանավ կամ օդապարիկ, որը չունի օդաչու եւ գործում է հեռակառավարման միջոցով կամ ավտոմատ ծրագրավորմամբ:
unwanted cargo	– անցանկալի բեռ - բեռ, որը փոխադրամիջոցի վրա բարձվել է խաղաղության ժամանակ եւ որի կարիքը ստացող երկիրը պատերազմի ժամանակ չունի: 
valuable cargo	– արժեքավոր բեռ - բեռ, որը կարող է արժեք ներկայացնել պատերազմի հետագա փուլում:
vehicle distance	– փոխադրամիջոցների դիստանցիա - շարասյունով ընթացող փոխադրամիջոցների միջեւ եղած տարածությունը, որը հաշվվում է մի փոխադրամիջոցի ետնամասից մինչեւ հաջորդ փոխադրամիջոցի ճակատամասը:
verify	– ճշգրտում - հավաստում, որ հաղորդագրության իմաստը եւ ձեւակերպումները ճշգրտորեն համապատասխանում են հեղինակի մտադրությանը:
very seriously ill or injured	– շատ ծանր հիվանդ կամ վիրավոր - անձի այնպիսի վիճակը, երբ բժիշկները նրա կյանքը գնահատում են անմիջականորեն վտանգված:
visibility range	– տեսանելիության սահմանը - հորիզոնական այն հեռավորությունը (կիլոմետրերով կամ մղոններով արտահայտված), որի սահմաններում, ցերեկվա լույսի պայմաններում, հնարավոր է տեսնել մեծ մուգ առարկան հորիզոնից վեր տարածվող երկնքի ֆոնի վրա: 
vital ground	– կենսական նշանակություն ունեցող տեղանք - տարածք, որի պահպանումը կամ որի վերահսկումը կարեւոր նշանակություն ունի մարտական առաջադրանքը հաջողությամբ իրականացնելու համար:
vulnerability	– խոցելիություն - պետության կամ զինված ուժերի անբավարար պաշտպանվածությունը այնպիսի գործողություններից, որոնք կարող են նվազեցնել նրանց պատերազմական կարողությունները, մարտական արդյունավետությունը կամ բացասաբար անդրադառնալ նրանց մարտնչելու կամքի վրա:
walking patient	– քայլող հիվանդ - հիվանդ, որի վնասվածքները կամ հիվանդությունը հարաբերականորեն թեթեւ են, նրան թույլ են տալիս քայլել եւ  անհրաժեշտություն չկա պատգարակի կիրառման:
wanted cargo	– ցանկալի բեռ - նավին բարձված բեռ, որը ստացող երկրին անհապաղ կերպով պետք չէ, բայց որի կարիքը զգացվելու է հետագայում: 
warhead	– մարտագլխիկ - հրթիռի, ռեակտիվ արկի, տորպեդի կամ այլ զինատեսակի այն մասը, որը պարունակում է միջուկային կամ ջերմամիջուկային համակարգ, ուժգին պայթուցիկ համակարգ, քիմիական կամ կենսաբանական նյութեր կամ վնաս պատճառելու նպատակով տեղադրված այլ նյութեր:
wartime load	– պատերազմական ժամանակի բեռնվածություն - բոլոր տեսակի բեռների այն առավելագույն քանակությունը, որը նավը կարող է փոխադրել:
wave	– ալիք - զորամիավորումների, նրանց ափ հանող նավերի, ջրի վրայով ընթացող այլ փոխադրամիջոցների կամ օդանավերի կազմավորում, որը միաժամանակ ընթացող եւ համակարգված գործողություն է իրականացնում տվյալ ափի կամ ցամաքի վրա: Կարող են լինել հետեւյալ կարգի ալիքներ. (ա) գրոհային ալիք, (բ) նավակների ալիք, (գ) ուղղաթիռների ալիք, (դ) հերթական ալիք,(ե) ըստ պահանջի ալիք, (զ) պլանավորված ալիք եւ այլն:
weaponeering	– զինահաշվարկ - տվյալ թիրախին որոշակի աստիճանի վնաս պատճառելու համար անհրաժեշտ զինատեսակների քանակի հաշվարկ, որի ժամանակ նկատի են առնվում թիրախի խոցելիությունը, զենքերի առանձնահատկությունները, նրանց կիրառման արդյունքները եւ փոխադրմանը ներկայացվող պահանջները:
wind shear	— քամու տեղաշարժ - քամու ուղղության եւ ուժգնության փոփոխություն:
working group	– աշխատանքային խումբ - միացյալ ուժերի հրամանատարության ներքո գործող երկարաժամկետ կամ որոշակի խնդրի շուրջ ստեղծված կազմակերպություն, որի նպատակն է հանձնարարված գործառույթի շրջանակներում վերլուծություններ տրամադրել դրանք օգտագործող ծառայություններին:
xenophobia	– օտարատյացություն:
yaw	– շեղում - օդանավի, նավի կամ հրթիռի պտույտը իր ուղղահայաց առանցքի նկատմամբ, այն հաշվարկով, որ հորիզոնական հարթության վրա առաջացնի այդ օդանավի, նավի կամ հրթիռի երկայնական առանցքի թեքում իր երթուղուց:
yield (nuclear)	– արդյունք (միջուկային) - միջուկային զենքի պայթյունից արձակվող էներգիան: Այն գնահատվում է էներգիայի նույն քանակի արտանետման համար անհրաժեշտ տրինիտրոտոլուոլ (տրոտիլ) պայթուցիկի կիլոտոննաների կամ մեգատոննաների չափերով: Ընդունված է հետեւյալ դասակարգումը. (ա) շատ թույլ՝ մեկ կիլոտոննայից քիչ, (բ) թույլ՝ 1-ից 10 կիլոտոննա, (գ) միջին՝ 10-ից 50 կիլոտոննա, (դ) ուժգին՝ 50-ից 500 կիլոտոննա եւ (ե) խիստ ուժգին՝ 500 կիլոտոննայից ավել:
zone of action	– գործողության գոտի - ավելի մեծ տարածքի մարտավարական ենթատարածք, որի համար պատասխանատվությունը դրված է մարտավարական ստորաբաժանման վրա: Սովորաբար կիրառվում է հարձակողական գործողությունների ժամանակ:
zone of fire	– կրակի գոտի - տարածք, որի դեմ ցամաքային զորամիավորումը կամ աջակցող ռազմանավը իրականացնում է գնդակոծում կամ պատրաստվում է դա անել: 
